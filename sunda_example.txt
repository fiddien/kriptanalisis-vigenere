Kampanyeu... kampanyeu... kampanyeu!
Ngawawarkeun paniatan hayang boga kahadéan keur balarea....cenah! Naha maké kudu diwawarkeun? Apan batur acan wawuheun ka uing!
Can wanoh kana dedeg pangadeg, can apal kana kaahlian
uing, can apal kana paniatan uing. Katingal babalapanana,
paalus-alus pasang peta, pahadé-hadé nyieun uar pangajak, jeung pagedé-gedé pangbibita. Ari kituna mah kaharti,
apan nu kampanyeu téh lain saurang dua urang, puluhan
malah ratusan pada-pada hayang kapilih ku balaréa, palay
jeneng andegléng dina korsi goyang di gedong sigrong di
Senayan.
Kajurung ku ngagedurna karep hayang “nyait nasib
ngangkat darajat” dulur salembur baraya sanagara, atuh
dina prakna kampanyeu téh loba pisan anu poho kana
tatakrama, jiga sakarep ingsun , teu nolih wanci teu maliré
lahan. Pan aya nu geus derengdeng miheulaan batur
saméméh piriwit ditiup ku KPU jeung Pnwaslu. Nu midang dina koran jeung majalah, nambahan pangasilan ka
pamedalna. Nu narangkod baé dina tangkal kai jeung tihang listrik sapanjang jalan téh teu maliré kana larangan
pamaréntah kota “ atribut kampanyeu ulah ngarurujit
kaéndahan kota”.
Ari pokpokanana, jangjina ésatu aramis pisan. Jigana
teu kaémut naha éta jangji téh geus diijir bakal bisa
kacumponan? Jeung éta raray anu nyarengan jangji nu
ngajeblag téh geuning raray anu tos dipiwanoh da
seuseueurna nu karampanyeu ayeuna téh anu tos lami jeneng di Senayan. Ari kitu iraha atuh rék ngagéhan ka nu
anyar anu bener-bener hayang babakti ka nangri, bébéla
kana nasib balaréa. Jigana mah teu jadi soa bisa nedunan
jangji mah, nu penting ayeuna mah uing bisa meunang
sora panglobana. Lamun perlu, iwal anu tingjareblag dina
papan reklameu atawa dina tatangkalan nu ngahieuman
deudeuleuan téh teu kurang-kurang anu geus sasadiaan
amplop jeung sembako keur serangan pajar, cenah!
Ari kituna mah unggal usum gé urang teu bisa nyingkahan ieu kaumuman téh da geus dirageuman ku urang
saréréa yén nya ku cara kieu urang bisa wanoh ka calon
pamingpin bangsa anu dipiharep bisa nyait nasib
ngangkat darajat bangsa téh. Muga baé kabiruyungan.
pamaréntah kota “ atribut kampanyeu ulah ngarurujit
kaéndahan kota”.
Ari pokpokanana, jangjina ésatu aramis pisan. Jigana
teu kaémut naha éta jangji téh geus diijir bakal bisa
kacumponan? Jeung éta raray anu nyarengan jangji nu
ngajeblag téh geuning raray anu tos dipiwanoh da
seuseueurna nu karampanyeu ayeuna téh anu tos lami jeneng di Senayan. Ari kitu iraha atuh rék ngagéhan ka nu
anyar anu bener-bener hayang babakti ka nangri, bébéla
kana nasib balaréa. Jigana mah teu jadi soa bisa nedunan
jangji mah, nu penting ayeuna mah uing bisa meunang
sora panglobana. Lamun perlu, iwal anu tingjareblag dina
papan reklameu atawa dina tatangkalan nu ngahieuman
deudeuleuan téh teu kurang-kurang anu geus sasadiaan
amplop jeung sembako keur serangan pajar, cenah!
Ari kituna mah unggal usum gé urang teu bisa nyingkahan ieu kaumuman téh da geus dirageuman ku urang
saréréa yén nya ku cara kieu urang bisa wanoh ka calon
pamingpin bangsa anu dipiharep bisa nyait nasib
ngangkat darajat bangsa téh. Muga baé kabiruyungan.

Tuan Kawasa
Salila tilu minggu, ti mimiti tanggal 15 Maret, sakumna bangsa Indonésia bisa nyaksian kampanye di mana-mana. Para pamingpin,
anu sapopoéna andegléng di kantor
anu diamparan karpét jeung tara
pareum tina AC, ayeuna mah turun
unggah panggung nepi ka kampungkampung. Di mana-mana maranéhna
awong-awongan pidato, bisa jadi eusina mah kitu kénéh kitu kénéh, bari
jeung teu mustahil sabenerna mah
maranéhna gé teu ngarti kana eusi
pidatona.
Tapi da mémang ayeuna waktuna.
Cenah, kitu soténan ceuk maranéhna
sorangan. Dina salila lima taun téh
ngan tilu minggu lilana pahareuphareup langsung jeung rayat mah.
Bari jeung sakolépat-sakolépat da
jadwalna ngahaja disina padet. Isukisuk pidato di hiji tempat, beurangna
pindah ka tempat séjén, soréna nya
kitu deui.
Naon hasilna tina nepungan rayat
dina waktu nu sakitu samporétna?
Bisa jadi tujuanana ogé lain ka dinya.
Lain arék ngadéngé kana paménta
atawa kahayang rayat tapi sabalikna,
hayang ngabéjaan kahayangna sorangan tur miharep ku rayatna bakal
digugu. Naon salahna? ceuk
maranéhna, lantaran kakawasaan
keur aya dina cekelanana.
Nu diparebutkeun dina jero tilu
minggu téh teu kurang teu leuwih iwal
ti kakawasaan. Waktuna sagala rupa
tohtohan, lantaran lamun pareng bisa
nyekel kakawasaan éta téh pikeun
lima taun lilana. Keun baé capé jeung
kurang saré salila tilu minggu gé lantaran engkéna bakal bisa senangsenang, hirup monyah-monyah bari
saré tibra lima taun lilana.
Kungsi populér pisan nu
ngaranna Tuan Kawasa. Jaman baheula, ceuk dina caritana mah.
Jaman Walanda, da anu jaradi tuanna ogé nya maranéhna. Kangaranan
nu ngajajah nya tangtu wé sagala
rupa sangeunahna. Sagala rupa
kumaha manéhna. Teu kudu kahalangan pédah teu adil, teu kudu
hamham pédah hawek jeung kokomoan. Manéh anu kudu bobolokot
késangna, kuring anu senangsenangna. Éta téh cirina anu bisa
kumawula. Mémang kitu kuduna
lantaran kuring Tuan Kawasa.
Kakawasaan Walanda geus burak
salila-lila, tapi ari Tuan Kawasana
mah henteu milu baralik ka nagarana.
Ngan semet ganti kulit, ganti beungeut, tabéatna mah teu pati jauh
bédana. Saha anu bisa netepkeun
sawah anu subur kudu ganti jadi
lahan industri? Tuan Kawasa. Saha
anu ngidinan pasir beusi diunjalan ku
jalma anu ceuk urang dinyana mah
saha boa? Tuan Kawasa. Saha anu
bisa netepkeun leuweung geledegan
dikapling-kapling pikeun ditaluaran
kaina? Tuan Kawasa. Saha anu ngidinan cai nyusu anu tadina bisa diinum
ku saha bae sina robah jadi air mineral anu dijualan ka unggal jalma?
Tuan Kawasa.
Dina jaman Romawi, minangka
panghargaan ka tentara anu gedé
jasana, tanah rampasan téh diduumkeun sina jadi garapan masing-masing. Sanggeus pangsiun para jendral
téh bisa hirup medah-meduh. Tapi
lain di Romawi kajadianana lamun
aya jendral pulisi anu boga tanah lega
di mana-mana. Turta éta tanah téh
lain minangka pamulang kana jasana.
Démokrasi, anu keur dikeureuyeuh ku urang, mindeng pisan titatarajongna. Kakawasaan anu
hakna aya di rayat, mémang
didelegasikeun ka para pamingpin
boh nu aya di pamaréntahan boh nu
aya di législatif. Tapi naon
agulkeuneunana pemilu anu disebut jujur jeung adil lamun hasilna
ngan semet unggal taun nyadiakeun
raskin.
Tuan Kawasa anu harita ngunjalan
sagala rupa ti urang ka nagarana,
jumlahna beuki dieu asa beuki loba.
Geus puguheun anu baroga modalna,
dalah anu jaradi calona di dieu gé
sarua ngarasa jadi Tuan Kawasa.
Ngan wandana anu robah téh da
prakprakanana mah kitu-kitu kénéh.
Cenah apan, lamun juragan bupati
harita arék kariaan, ménta sapi ka
unggal wadana hiji séwang. Dina giliranana, unggal wadana ménta sapi ka
unggal camat hiji séwang. Ti camatna,
ménta sapi ka unggal lurah, hiji
séwang. Alesanana mah sarua, juragan bupati badé kagungan maksad.
Bener ceuk nu weruh di semuna,
rék dina jaman karajaan rék dina
jaman républik, lalakon Tuan Kawasa
mah moal leungit-leungit. Komo dina
jamanna démokrasi diwowoy ku anu
baroga modal.

Bandung Heurin ku Tangtung
Sim kuring tinggal di
Jakarta, sakali-kali
lamun sok aya liburan
poe Saptu jalan-jalan ka
Bandung. Tapi lamun ka
Bandung teh paling ka
daerah Bandung Kaler
anu rame ku jualan "factory outlet" , jarang maen
ka daerah kulon, wetan
atawa kidul mah.
Sakali waktu kuring
jalan ka puseur kota Bandung nyaeta ka sakitar
alun-alun, jaman baheula
mah anu namina puser
kota teh nyaeta alun-alun
jeung aya masjid di hareupna.
Tah ieu aya hubunganana jeung judul nu
diluhur, tapi maksudna
heurin di dieu lain heurin
ku tangtung (bangunan)
tapi ku PKL nyaeta padagang kaki lima.
Kamana atuh Walikota Bandung teh?,
naha teu ningali kaayaan
di kotana? padahal studi
bandingna mah geus ka
mancanagara tapi hasilna
can katingali.
Ulah jauh-jauh cobi
tingali kota Surabaya
atawa kota Solo bisa
ngatur PKL anu minuhan
trotoar, naha Bandung
heunteu bisa ngaberesihkeun PKL? padahal
baheula mah Bandung
teh kasohor kota "Paris
Van Java". Jakarta ayeuna geus ngawitan meresan PKL di daerah Tanah
Abang.
Baheula mah jalan
Dago, Cipaganti, Cihampelas jeung jalan Riau teh
mangrupa hunian elit,
masih aya keneh wangunan-wangunan paninggalan urang Walanda. Ari
ayeuna campur baur
jeung nu jualan rupi-rupi.
Coba dingawitan ti
sakitar alun-alun heula
ngabersihkeun PKL teh
utamina di trotoar jeung
di alun-alun di sakitar
mesjid Agung, tempatkeun sementawis di
daerah Tegalega. Saterasna eta angkot ulah
muter di alun alun.
Cukup we nepi ka Kebon
Kalapa jeung jalan Oto
Iskandardinata.
Hatur nuhun, mugi
kaaos ku juragan-juragan
panggede di Bandung.
Jakarta
Rachmat Budiman
Sudjanabrata
Milih Pamingpin
Bébasna nangtukeun
pilihan, salah sahiji
wujud kabébasan warga
nagara. Dina sual nangtukeun putusan, moal aya
nu bisa ngahalang-halang. Ceuk kekecapan
Kahlil Gibran mah, “Anjeun bisa nalikung leungeun kuring,
ngabakutet suku kuring,
malah ngalungkeun awak
kuring ka panjara, tapi
anjeun moal bisa ngahalang-halang pikiran kuring.”
Pilihan bébas ogé bisa
dilarapkeun dina waktuna milih pamingpin.
Masing-masing pihak,
bisa ngalaksanakeun
léngkah-léngkah jeung
mutuskeun luyu jeung
hak masing-masing.
Upama kandidat boga
hak ngébréhkeun kamampuhanana, nu rék
milih gé boga hak nguji
jeung nimbang-nimbangna. Di dinya mah,
bisa batu-turun keusik
naék, nepi ka masingmasing ngahotal karepna,
najan teu bisa sugema
sagemblengna kana pilihan jeung putusanana.
Margi kitu, sawadina
saméméhna milih teh
kedah datangna tina rasa
jeung pikiran nu panjang.
Tina rasa, henteu cukup
ku resep, tapi wanoh
kana program-program.
Panjang, hartina aya implengan pikahareupeun
nu leuwih hadé.
Sakitu waé serat ti
pribados. Ngahaturkeun
rewu nuhun ka Ais
Pangampih Manglé.
Wassalamu’alaikum
Jumhana
Bandung

Nguatan Gerakan Milih Pamingpin Sunda
Ancrub kana dunya pulitik, lir lauk jeung caina.
Kitu Agus Gumiwang Kartasasmita (AGK) mah.
Ngan, naon wae ketak jeung lalampahanana salila makalangan di dunya pulitik?
AGK medar pangalamanana.
Angen-angenna ancrub ka dunya pulitik, écés patékadanana, babakti ka lemah cai.
Ku lantaran kitu, waktu Agus Gumiwang Kartasasmita
(AGK) kapeto jadi anggota Dewan Perwakilan Rakyat (DPR RI), 1997
-1999, inyana ngecagkeun pancén gawé séjénna, demi museurkeun perhatian kana tugasna, jadi anggota DPR RI.
Harita umur AGK téh kakara 28 taun. Jadi wawakil rahayat gé, kaasup kana ‘golongan’ lima urang nu
panggorana mangsa harita téh. “Asa teu percaya waktu harita dilantik jadi anggota DPR RI téh,” pokna
nyoréang mangsa ka tukang.
Upama inyana kapeto jadi anggota déwan, mémang teu ujugujug. Da, dimitembeyanana gé ti anggalna kénéh. Asupna kana
dunya pulitik, jadi pangurus Golkar lantaran asak pangalamanana dina rupa-rupa organisasi kapamudaan
jeung kamasarakatan. Atuh, merenah, upama inyana téh pada ngahiap-hiap, diajakan ngagabung ka Golkar. Salah sahiji bekel
ancrubna kana dunya pulitik, di antarana, lantaran AGK téh kungsi jadi ketua umum AMPI.
Jadi pulitisi nu ngantor di Senayan, méméh Reformasi mah ukur dua taun (1997 – 1999). Saterusna, lir ayak-ayak beas,! Ngan
nu bener-bener hadé ajénna jeung weweg pangalaman nu saterusna ajeg makalangan mah. Apan, satutas Reformasi, babak pilihan umum
gé leuwih bruk-brak, nu kapilih téh nu bener-bener meunang dukungan masarakat. AGK ngabuktikeun dirina,
mampuh ngayonan parobahan jaman. Modal jeung Pangalaman Agus Gumiwang Kartasasmita, teureuh Sunda. Lahirna
taun 1969 di Jakarta, lantaran ramana Ginanjar Kartasamita mancén gawé di peuseur nagara, nya lir
ceuk paribasa, teng manuk teng anak merak kukuncungan. Teureuh ‘katokohan’ kolotna gé, nétés ka dirina. Kitu téh, lantaran AGK
diwanohkeun kana pulitik jeung urusan-urusan kanagaraan ti bubudak.
Inyana remen dibawa nepungan paratokoh nasional di saban tempat. Ku cara kitu, Agus boga kaludeung campur gaul
jeung rupa-rupa jalma, kaasup jeung nu saluhureun.
Upama aya paribasa pangalaman téh guru anu utama, ku AGK mah éta kekecapan
téh karasa pisan. Malah, nya tina
pangalaman téa, dirina ngarasa
boga kamampuhan ngalaksanakeun
pancén gawé sarta boga ‘jurus’ geusan ngungkulan rupa-rupa pasualan. “Sim kuring yakin, pulitik téh
raket tumalina sareng pangalaman.
Upama urang rajin ngimeutan
rupa-rupa pasualan sarta gaduh
bakat, sagala rupi bangbaluh tiasa
diungkulan,” pokna gedé haté.
Kayakinanan kitu ogé, medal
tina pangaruh sepuhna. Ramana,
teu weléh ngingetan, hayang ngarti
kana pulitik bisa diajar tina lingkungan, pangalaman, jeung kawijakan
(wosdom). “Ngan, tangtos kedah
ngagaduhan élmu pangaweruh
sanésna sangkan ancrubna kana
pulitik téh puguh kaahlian nu
diandelkeunana,” pokna.
Sual kamampuhan nu ku AGK
disebut ‘andelkeuneun’, keur dirina
mah mémang jinek. Ancruba jadi
wawakil rahayat téh apan kudu didadasaran ku kamampuhan anu
jinek. Da, inyana gé sadar pisan, jadi
wawakil rahayat nu ngantor di
Senayan mah, kudu ‘masagi’. Lian ti
boga wawasan nu tumali jeung pulitik boh daérah, nasional, ogé internasional, ogé boga bekel élmu
pangaweruh nu dipikabutuh ku
bangsa katut nagara. Cindekna,
kudu boga élmu nu cukup keur
ngemban tugasna.
Jauh saméméh ancrub kana
dunya pulitik, inyana gé geus
nyusun tatapakan karirna. Tangtu
wé, lian ti atikan kulawarga, boh nu
tumali jeung agama, ogé sakola
saluhur-luhurna. Keur budak, najan
tara ngaji ka madrosah, tapi angger
wé ngaji mah kudu. Malah, kulawargana gé ngadatangkeun guru
ngaji sangkan Agus sadulur-dulur
bisa ngaji jeung paham kana agama.
Ari sakolana, satutas tamat
SMP téh diteruskeun di nagri deungeun. Sakolana di Amerika. Kituna
téh, tanjrih nepi ka kuliah. Sabada
tamat SMA di Amerika, neruskeun
deui nyuprih élmu di Pasific Wesutama, ku AGK mah éta kekecapan
téh karasa pisan. Malah, nya tina
pangalaman téa, dirina ngarasa
boga kamampuhan ngalaksanakeun
pancén gawé sarta boga ‘jurus’ geusan ngungkulan rupa-rupa pasualan. “Sim kuring yakin, pulitik téh
raket tumalina sareng pangalaman.
Upama urang rajin ngimeutan
rupa-rupa pasualan sarta gaduh
bakat, sagala rupi bangbaluh tiasa
diungkulan,” pokna gedé haté.
Kayakinanan kitu ogé, medal
tina pangaruh sepuhna. Ramana,
teu weléh ngingetan, hayang ngarti
kana pulitik bisa diajar tina lingkungan, pangalaman, jeung kawijakan
(wosdom). “Ngan, tangtos kedah
ngagaduhan élmu pangaweruh
sanésna sangkan ancrubna kana
pulitik téh puguh kaahlian nu
diandelkeunana,” pokna.
Sual kamampuhan nu ku AGK
disebut ‘andelkeuneun’, keur dirina
mah mémang jinek. Ancruba jadi
wawakil rahayat téh apan kudu didadasaran ku kamampuhan anu
jinek. Da, inyana gé sadar pisan, jadi
wawakil rahayat nu ngantor di
Senayan mah, kudu ‘masagi’. Lian ti
boga wawasan nu tumali jeung pulitik boh daérah, nasional, ogé internasional, ogé boga bekel élmu
pangaweruh nu dipikabutuh ku
bangsa katut nagara. Cindekna,
kudu boga élmu nu cukup keur
ngemban tugasna.
Jauh saméméh ancrub kana
dunya pulitik, inyana gé geus
nyusun tatapakan karirna. Tangtu
wé, lian ti atikan kulawarga, boh nu
tumali jeung agama, ogé sakola
saluhur-luhurna. Keur budak, najan
tara ngaji ka madrosah, tapi angger
wé ngaji mah kudu. Malah, kulawargana gé ngadatangkeun guru
ngaji sangkan Agus sadulur-dulur
bisa ngaji jeung paham kana agama.
Ari sakolana, satutas tamat
SMP téh diteruskeun di nagri deungeun. Sakolana di Amerika. Kituna
téh, tanjrih nepi ka kuliah. Sabada
tamat SMA di Amerika, neruskeun
deui nyuprih élmu di Pasific Western University Bachelor of Science
Commercial and Industrial Economic, California, Amerika Serikat.
Dumuk di nagri deungeun, sarta
biasa ngalanglang mancanagara,
teu poho ka bali geusan ngajadi.
Malah, kanyaahna ka bangsa sorangan téh beuki nambahan. Da mun
kaparengan sasabaan ka nagri nu
leuwih maju, apan sok timbul rasa
hayang ngamajukeun lemah cai
sangkan kawas nagri deungeun nu
maraju. Atuh, patékadan sakola di
luar nagri gé, demi lemah cai.
Saterusna, najan di nagri deungeun, remen pisan ngawangkong
jeung para nonoman dulur sabangsa nu keur sarakola di
Amerika. Jejer obrolan, taya lian ti
nyaritakeun kaayaan nagri sorangan kalayan upaya ngamajukeunana.
Réngsé tolab elmu, mulang ka
lemah cai. Prak deui wé aktip dina
rupa-rupa organisasi, ti tingkat
pusat. Ku cara kitu, rasa nyaah ka
balaréa téh tumuwuh leuwih kuat.
Matak, najan loba piliheun profesi
lantaran boga élmu ti luar nagri,
inyana milih leuwih deukeut jeung
masarakat.
Pilihan pulitik AGK lana
manjangkeun lalakon. Dina pilihan
umum mungaran pasca reformasi,
AGK makalangan. Mancén tugas ti
Partey Golkar, jadi wawakil rahayat
ti Jabar 2, ngawakilan Kabupaten
Bandung jeung Kabupaten Bandung
Barat (KBB). Harita, (1999 -2004)
AGK kapilih, miang ka Senayan.
Ancrubna deui jadi caleg, AGK
boga tujuan jinek. Sangkan leuwih
loba deui urang Sunda nu jadi
anggota DPR RI. Da, upama loba
urang Sunda nu jadi wawakil rahayat di puseur nagara, bakal jadi
cukang lantaran lobana pamingpin
Sunda dina rupa-rupa widang. Ku
lantaran kitu, AGK ngupayakeun
pisan sangkan gerakan milih
pamingpin Sunda walatra di saban
tempat.
Luyu jeung kamampuhan ogé
kasang tukang atikanana, AGKmancén tugas di Komisi I, nu
ngawengku politik luar negeri, pertahanan, militer, intelejen, jeung
penyiaran. Nilik kana pancén
gawéna kawas kitu, hartina AGK teh
jadi ‘jagabaya’ nu ngariksa kadaulatan nagara.
Dina miara kaamanan nagara,
AGK gé kudu mastikeun, nagri
urang kuat sagala rupana. Atuh,
anggaran nagara keur meulian
senjata ogé alat-alat pertahanan
séjénna, taya lian ti keur ngariksa
nagara, sangkan aman tina sagala
rupa pangrobéda deungeun.
Tumali jeung kaamanan di jero
nagara, kitu deui, AGK gé engeuh
kacida kana kaamanan masarakat
sakumna téh. Di Komisi I, Agus,
dipercaya jadi Ketua Panitia Kerja
(Panja) RUU Intelejen. Eta undangundang téh penting pisan keur
kaamanan jeung kalanggengan nagara mah. Pihak intelejen, ceuk
Agus, sawadina mampuh
‘nganyahoankeun’ sagala rupa nu
bisa jadi gangguan kana kaamanan
nagara. Mun éta kaamanan tumali
jeung terorisme, saterusna bagian
Densus 88 nu ngungkulanana.
Dina pilihan umum keur mangsa
bakti 2004-2009, Agus ‘istirahat’
heula. Inyana leuwih museurkeun
pipikiranana nataharkeun jeung
mekelan dirina ku rupa-rupa élmu,
saperti kuliah S-2 di Administrasi
Publik Fisip Universitas Pasundan
(Unpas). Atuh, adu-manis élmu ti
luar nagri jeung élmu pamaréntahan di urang téh, keur Agus mah,
jadi bekel makalanganana dina
waku-waktu saterusna. Atuh, basa
pilihan umum keur mangsa bakti
2009-2014 AGK tarung deui di
Dapil Jabar II. Pancenna nya saperti
nu tiheula wé, di Komisi I kénéh.
Dina tengah-tengah kariweuhanana, karepna tolab élmu
mah teu kungsi sirna. AGK gé
saterusna, keur kuliah di S-3 Fisip
Universitas Padjadajaran (Unpad).
Sabada makalangan lir heulang
nu kakalayangan di awang-awang,
Agus Gumiwang Kartasasmita, teu
poho ka pamiangan. Tatar Sunda
lembur karuhun, jadi kaagulan.
Matak, waktu parteyna nugaskeun
deui jadi wawakil rahayat, AGK gé
milih Dapil Jabar II deui baé. Keur
dirina, najan aber-aberan ka manamana, mancén gawé di puseur nagara, nyuprih élmu di nagri
duengeun, tetep pakarepanana mah
keur kamaslahatan balaréa,
kapentingan bangsa jeung nagara.
Ngajurung Ludeung
Ketak Agus makalangan di
tingkat nasional, malah ngamancanagara, jadi tuturus nonoman
sapandeurieunana. Kaludeung, kamampuhan, jeung kawanina
makalangan di peuseur nagara, keur
dulur sasélérna gé, jadi kareueus.
AGK lir tuturus nu nuduhkeun yen
ku karep jeung kahayang, bari jeung
patékadanana keur kamaslahatan
balaréa, tinangtu baris laksana
pakarepan. Angen-angen Agus dina
ngamajukeun nagara, kasaksén ku
balaréa!
Di tengah-tengah sora hariwang,
kurangna urang Sunda nu boga
karep ancrub kan dunya pulitik,
nilik kana karep AGK mah, bisa
kaubaran. Makalanganana di
puseur nagara, jadi Anggota DPR
RI, salah sahiji bukti kamampuhan
urang Sunda di tingkat nasional.
Ngan, pasipatanana jeung
kabasajanana mah angger, saperti
pasipatan urang lembur umumna
Agus nu keur leutik biasa ulin jeung
apal kana kasti, apal kana galah
asin, pasipatanana gé resep gaul
jeung rupa-rupa golongan jalma.
Atuh karesepna nepi ka ayeuna,
éstu basajan, resep gapléh, saperti
kaulinan ‘kolot-kolot’ di palemburan bari ngawangkong ngeusia
waktu luang.
Jadi wawakil rahayat, AGK
satékah polah ngarasakeun kereteg
haté masarakat. Datangna ka
masarakat gé lain ukur waktuna
reses, tapi biasa saban inyana boga
waktu luang. “Mung kumargi ambahan dapil teh lega, tangtos wé teu
sadayana kauber,” pokna.
Mun ngadéngé di dapilna aya
pasualan nu perelu ku bantuan,
AGK gé jeung sabalad-balad gé
moal burung ngurunyung. Atuh,
mun teu bisa langsung datang, bisa
waé ngajurungan nu séjén. Nu penting mah, natratkeun kadeudeuh ka
masarakat nu nitipkeun aspirasi ka
dirina.
Ku cara kitu, ka mana waé AGK
nyaba, teu weléh meunang
pangabagéa ti balaréa. Ieu wawakil
rahayat téh teu weléh pada ngahiaphiap, lantaran datangna ka
masarakat téh lain ukur dina waktuna kompanye wungkul.
Dina milih pamingpin,
masarakat gé geus palinter. Apal
kana jengléngan pamingpin nu diangen-angen ku urang Jawa Barat.
Da, masarakat tatar Sunda mah,
mun milih ogé boga ukuran anu
jinek, saperti nyantri, nyakola,
nyunda jeung nyantika.
Pangbagéa masarakat ka AGK
walatra di saban tempat. Hasil
survey Social Weather Indonesia
(SWI), sawatara waktu ka tukang,
ngeunaan caleg nu kira-kira bakal
kapilih, nempatkeun Agus Guwiwang, incumbent nu masih kénéh
meunang kapercayaan ti
masarakt dina pilihan umum
2014. Hartina, ceuk ‘responden’
Agus Gumiwang Kartasasmita
merenah kénéh jadi wawakil rahayat keur mangsa bakti 2014-
2019.
Keur AGK, pangabgéa ti
masarakat, jadi ‘tangtangan’. Da,
cenah, karepna jadi wawakil rahat
gé, taya lian ti jadi hayang jadi
panumbu catur angen-angen
masarakat nu ditepikeun ka pihak
pamaréntah. “Wawakil rahayat
kedah mampuh jadi cukang lantaran karaharjaan masarakatna,”
pokna pinuh ku pangharepan.

Pamor Karinding Geus Mimiti Turun
Sababaraha taun ka tukang, aya sababaraha seniman anu ngawanohkeun deui alat musik karinding ka masarakat. Sorana nu
has ngalantarankeun réa anu kataji
ku éta alat musik tina awi anu basajan. Grup musik karinding
tingpecenghul di ditu di dieu. Malah
di Kabupatén Bandung kungsi digelar pintonan karinding pikeun dicatet dina rékor MURI.
“Demam” karinding lain saukur
ngalantarankeun réa urang Sunda—
ti budak satepak nepi ka jalma
déwasa—nu diajar nyadakeun
karinding, tapi ogé réa deuih anu
nyieunan éta alat musik nu cenah baheula mah sok dipaké nyieuhkeun
hama di kebon atawa di
sawah/huma. Salasaurang pangrajin
nu nyieunan karinding nyaéta Asep
Somantri, warga Kampung Pintu Loji
Désa Banjaran, Kacamatan Banjaran, Kabupatén Bandung. Ceuk
katerangan ti Asep, kiwari pamor
karinding geus mimiti turun. Éta hal
dumasar kana kanyataan yén kiwari
geus jarang jalma anu meuli karinding ka manéhna. Grup musik
karinding anu dikokolakeun ku
manéhna ogé geus tara latihan jeung
manggung deui.
“Tos aya kana lima sasihna jarang
aya nu mésé karinding kadieu. Padahal setok karinding di abdi masih
kénéh seueur,” pokna, waktu
ditepungan ku Manglé ka padumukanana, sababaraha waktu nu kaliwat.
Asep ogé nétélakeun, waktu keur
ramé-raména karinding rata-rata
dina sapoé manéhna bisa ngajual
lima karinding. Nu meulina réréana
barudak sakola. Malah Asep gé sok
dititah ngajar di sakola nu hayang
ngayakeun ékstrakurikulér karinding
jeung celempungan. Biasana
manéhna ngajar di éta sakola salila
dua bulan.
“Rupina ayeuna mah tos baroseneun kana karinding téh. Baturbatur abdi nu biasa ngagugulung
karinding sareng celempung, ayeuna
tos ngaralih kana kagiatan sanés,”
ceuk Asep, rumahuh.
Sok sanajan batur-baturna geus
tara “nyagap” karinding, Asep mah
masih kénéh satia ngamumulé
karinding jeung alat musik Sunda
buhun lianna nu dijieun tina awi saperti celempung, awi kendang, awi
goong, jeung sajabana.
Asep diajar nyieun karinding
jeung alat musik lianna nu dijieun
tina awi sacara otodidak. Mimiti diajar kira-kira dua taun anu kaliwat.
Husus karinding, diajar nyieunna
méakkeun waktu sabulan sarta diajar
nyadakeunana ogé sabulan. Minangka répérénsina, manéhna rajin
mukaan internét nu midangkeun
inpormasi ngeunaan karinding. Lian
ti kitu, manéhna ogé nyieun grup
musik karinding nu dingaranan
Jagat Awi. Grup musik Jagat Awi
remen manggung di wilayah Banjaran, malah kungsi ogé maén di UIN
Bandung.
“Ngawitan mah abdi ngadamelan
karinding kanggo dianggo ku nyalira,
tapi ku margi seueur nu hoyongeun
teras wé ngadamelan seueur,” pokna
deui.
Asep ancrub kana dunya seni
karinding jeung alat musik awi
lianna éstu didadasaran ku niat ngamumulé seni titinggal karuhun anu
luhung ajénna, sok sanajan manéhna
henteu boga kasang tukang pendidikan seni anu formal. Asep mah
ukur lulusan STM (sekolah Tekhnik
Menengah) sarta kiwari digawé di
PLN (Perusahaan Listrik Negara)
Banjaran.
Minangka pangrajin jeung seniman karinding, Asep miharep
pamor karinding bisa naék deui.
Sarta aktipitas nyieunan jeung maén
karinding di lemburna bisa hirup
deui. Karinding nu dijieun ku Asep
dijual kalawan harga rata-rata dua
puluh lima rébu rupia. Nu meuli
karinding ka Asep ogé bisa pesen
karinding dumasar kana karakter
sorana, lantaran karinding mah
asup kana alat musik nu teu boga
laras.
Nyimpen karinding, ceuk Asep,
hadéna mah ulah sagawah. Karinding kudu diwadahan atawa maké
késing, lamun diteundeun atawa
ditembrakeun di mana baé karinding
bisa miis tur sorana jadi kurang alus.
Sangkan sorana leuwih alus, karinding bisa dibalur ku minyak
muncang. Ku lantaran teu ngalaras,
maén karinding alusna tilu urang
atawa leuwih. Karinding ogé bisa
diadumaniskeun jeung alat musik
séjén, boh alat musik tradisional boh
alat musik modéren.
“Kiwari abdi ukur ngical karinding di bumi, tapi upami aya
distributor atanapi grosir nu butuh
karinding seueur tur pangaosna kahartos, sim kuring sanggem mroduksi karinding sacara masal. Abdi
tangtos bakal ngajak rerencangan
kanggo ancrub deui kana ngadamelan karinding, margi seueur kénéh
réréncangan anu ngaligeuh teu
gaduh damel,” Asep ngémbohan.

Prasasti Batutulis Bogor Saperti Nu Dipedar ku Saléh Danasasmita
Situs titinggal sajarah di daerah Batutulis ieu teh perenahna di sisi jalan Batutulis hareupeun karaton "Hing Puri Bima Sakti" kantor Presiden RI anu
munggaran Ir. Sukarno anu leuwih mashur disebat Bung
Karno. Kaéréh ka Kelurahan Batutulis Kacamatan Kota
Bogor Kidul Kacamatan Bogor.
Kulantaran perenahna sisi jalan aspal nu nepungkeun
kota Bogor jeung setatsion karéta api Batutulis jeung
daérah Cipaku terus ka Rancamaya anu kaayaan lalulintasna padet pisan, jadi situs Batutulis gampang
kadongkangna. Jalan Batutulis nyambung jeung jalan
aspal anu tepung jeung jalan raya Bogor-Sukabumi di
Teluk Pinang kiduleun Ciawi.
Ari legana éta situs nurutkeun kaayaan taun 1981 22
X 1650 méter pasagi , wincikanana 14.50 X 16.50 m2,
situs gigireunana ukuran 7.50 X 16.50 m2.
Nurutkeun hasil pangukuran taun 1975 nu dilakukeun ku Departemen Pendidikan dan Kebudayaan
Kodya Bogor lega situs sagemblengna 23X 17 M2,
wincikanana Situs inti 15 X 17 M2 , Situs gigireunana 8 X
17 m2. Parobahana kajadian sabada jalan Batutulis
dilegaan jeung bada ngagésérna wates, basa situs dipugar
ku Dinas Pariwisata. Situs gigir anu perenahna di bagian
kidul dipaké wawangunan permanén tapi basajan. Lahan
di bagian anu aya wawangunan imah ieu dijual ku salahsaurang kulawarga kuncén situs.
Bari kuncénna sorangan ogé henteu nyahoeun. Nu
meulina téh anu boga imah téa
Perwira pulisi anu imahna mémang ngaréndéng
jeung situs inti beulah wétan. Kusaba pancénna di Irian
Jaya susah ditepunganana.
Pager jeung Cungkup
Pager situs inti tepika kiwri diwangun ku pager beusi
sisi kulonna, ngaréndéng jeung jalan Batutulis, di sisi
kalér jeung wétan pager témbok. Pager beusi jeung tembok ieu diwangun ku Dinas Pariwisata. Wates beulah
kidul mah témbok imah téa.
Saméméh dipugar, sisi kulonna pager kawat. Pager
awi, sisi kalér jeung wétan , dilapis ku tangkal pakujaja.
Tatangkalan anu ayeuna aya, tatangkalan anyar sagigireun jambu aér.
Ari cungkup, nu ayeuna aya saenyana cukup heubeul
meunang ngarombak, ngan digndingna diluhuran, ayeuna mah maké jandéla-jandéla kaca. Baheula mah
cungkup téh aya tepasan. Lanténa téhel beureum ukuran
30X30 sentiméter. Tepasna ukuran 5,50 X 4 m2, hateupna kenténg , bilikna kai. Tapi ayeuna mah tepasna geus
dipiceun, terasna digeder béh kulon dilempengkeun
jeung panto paranti asup.
Pamugaran sabenerna dumasar kana konsép
pemugaran anu disusun ku Kantor Departemen Pendidikan dan Kebudayaan Kotamadya Bogor (1975) anu
mangsa harita geus disaluyuan ku kepala Direktorat Sajarah dan Purbakala. Tapi dina palaksanaana konsép mah
ditinggalkeun, iwal ti dipindahkeunna panto asup anu
tadina ditungtung kidul sisi kulon, kitu gé henteu diteundeun dina posisi anu samistina.
Cungkup heubeul ukuran 4,50 X 4 m2. Da tilu sisina,
kulon kalér jeung wétan maké salasar, sarupaning koridor atawa gang rubakna 60 sentimeter, di sisi kulon
jeung wétan, 80 cm di sisi kalér, di sisi kidul wangunan
cungkup nyambung jeung tepas. Ukuran heubeul ieu téh
kudu diperhatikeun sabab masih ngadeukeutan anu
aslina.
Barang Titinggalna
Gambar 1.
Dilukiskeun dénah posisi batu-batu paninggalan
nurutkeun kaayaan ayeuna. Batu-batu anu ditandaan (E)
batu pindahan tina posisi séjénna.
Batu (C) pindahan tina pétak A, batu F 3a jeung F3b
pindahan tina pétak III keur nahan cai hujan. Batu tanda
+ (C1b) batu anyar nu muncul lantaran teras anu tadina
nutupan dibongkar. Waktu pamugaran batu-batu anu
tadina pabalatak nyebar ka mana-mana sabudeureun
cungkup, diurugan dina pétak B 2/3 jeung sabagian ditambahkeun ka
Gambar 2; dilukiskeun dadampar batu titinggal ditingal ti luhur, mun ditingal ti gigir bisa ditingal gambar.
Di antara sakabéh titinggal ngan hiji batu (D 6a) nu eusina ngan tulisan 9 baris maké aksara jeung basa Suda
kuno. Batu prasasti ieu téh aya di jero cungup jeung batu
séjénna.
Balukar ayana cungkup nu nutup ieu, kesatuan ideu
anu kajadian dina posisi batu-batu jadi pecah-pecah.
Sacara teu dihaja disababkeun ku tujuan panalitian anu
beurat sabeulah kana batu prasasti. Para panaliti
mopohokeun malah teu paduli kana batu séjénna. Ngan
Rouffaer, terus Ten Dam jeung Amir Sutaarga anu ngabalitungkeun batu-batu séjénna sagigireun prasasti. Kitu
gé ngan kana batu lingga anu ngajentul gigireun prasasti.
Tanpa prasasti jeung dua batu anu diukir hareupeun
pasasti, éta situs moal béda ti situs-situs megaltik
séjénna. Ngan pedah lokasina baheula di kota puseur pamaréntahan, situs saolah-olah mangrupa pamadetan ti
rupa-rupa kombinasi.
Di jerona kapanggih, upamana baé;
- “Stone avenue’’ nu diwangun ku lima menhir.
- Menhir tunggal nu buleud.
- Disolit (kombinasi menhir jeung batu datar atawa
batu pondok.
- Méja batu berundak.
- Petak berbatu jeung dua menhir.
- Pétak pasagi opat anu dijangkungan.
- Bisa jadi kasumputkeun oge kombinasi “teralit”
Éta kabéh luput tina pehatian dina panalitian-panalitian saméméhna sabab para panaliti ti mimiti Friederich
(1853) tepika Noorduyn (1959) ngan ngabalitungkeun
aspék sajarah liwat batu prasasti. Dina hal ieu ogé, dua
batu nu diukir nu aya hareupeun batu prasasti teu perenah disigeung ma’na jeung gunana.
Hasil panaltian panungtung nuduhkeun yén batubatu titinggal sajarah dina situs ieu paling saeutik saperti
asalna ti dua periodeu anu misah. Batu pasasti jeung tilu
batu cépér anu dua diantarana maké ukiran nu aya
hareupeunana, diperenahkeun di dinya dina waktu béh
dieu. “plus” jeung “minus” kolompok batu prasasti kudu
dibalitungkeun lamun kana analisa situs ieu arék diasupkeun skala waktu.
Batu Congkrang
Perenahna di sisi jalan Batutulis deukeut simpang
jalan Balé kambang kaléreun Batutulis. Dina tulisan
Pleyte (1911) eta batu ku penduduk masih disebut Karamat Embah Cakra atawa Karamat Prabu Guntur Agung.
Éta batu perenahna hareupeun imah penduduk, dipager
ku batu pikeun wates.
Éta batu pager saenyana titinggal jaman baheula.
Purwakalih
Éta situs perenahna di simpang jalan BatutulisLawang Gintung kiduleun situs Batutulis. Titinggal sajarah nu aya dina situs diwangun ku hiji ménhir pondok,
jeung tilu patung tipeu polinésia. Nu gedé mah euweuh
sirahan. Ieu patung ku warga disebut Embah Purwakalih.
Da patung séjénna leuwih leutik disebut Embah Gelap
Nyawang jeung Embah Kidang Pananjung.
Éta tilu bokoh téh dina naskah Babad Pajajaran disebut panakawan Prabu Siliwangi, pangasuhna Guru
Gantangan, disebut-sebut ogé dina Carita Mundinglaya
di Kusumah.
Dina naskah Pustaka Raja-raja Pajajaran di Bhumi
Nusantara nu disebut tokoh Purwakalih téh purohita
(pandita karaton) dina jaman pamaréntahan Sri Baduga
Maharaja. Taun 1911 Pleyte masih nyatet ngaran Purwa
Galih, ayeuna penduduk nyebutna Purwakalih. Barangbarang nu aya dina ieu situs disimpen dina cungkup
basajan pisan anu geus kudu diganti.
Disolit di Gang Amil
Mimitina mah éta situs ayana di tempat anu nembrak,
nyelap diantara imah-imah penduduk, ayeuna mah geus
aya di papiliun imah salah saurah penduduk anu sakaligus ngarawat eta situs tulatén pisan. Ieu disolit diwangun
ku menhir pasagi lima alami jeung hiji batu cépér
gigireunana.
Gang Amil sabenerna mangrupa titinggal sajarah
sabab nuruteun laporan Winkler taun 1600 disebutkeun
yén manéhna manggihan hiji jalan anu dikuatan ku batu
kacida bérésna, brasna téh ka Paseban heubeul. Gigireun
gang atawa jalan, Winkler ogé manggihan batu badag nu
dibentuk hadé. Anggota pasukan Winkler nyebuteun yén
éta tempat téh urut tempat penjagaan jalan Pajajaran.
Upama prajurit geus ngarasa capé, bakal diuk dina batu
anu memang geus disadiakeun keur tempat ngaso. Hal
éta nuduheun yén batu anu dilaporkeun ku Winkler di
gang Amil téh disolit di Gang Amil, lian ti kitu diécéskeun
yén Gang Amil baheulana tempat anu ngahubungkeun
karaton jeung situs Batutulis. Waktu Winkler nikreuh
leumpang di jalan ieu, ahirna cunduk ka urut paséban
kolot, di dieu manggihan tujuh runggunuk tangkal
caringin.
Ngalereskeun
Dina MANGLE No. 2468 kaca 12 aya kalepatan anu
kedah dilereskeun.
1. Dina Judul seratan diserat jenengan R.H.Lily
Suantri
Kedahna R.H. LILY SUMANTRI
2. Dina seratan diseratna DIANTI ku Sani Lupias
Abdurachman
Kedahna DIGANTI ku Sani Lupas Abdurachman.
Ku jalan kitu kalepatan parantos dileresken, hapunten kanu kagungan jenengan.

Rajapati Mahabu Kabina-bina
Danget ieu mindeng kajadian rajapati. Nu maehan jeung dipaehan. Malah rea nu "aneh".
Kawas indung maéhan
anakna dilelepkeun kana toren.
Anak jeung minantu maéhan indung bapa katut mitoha. Budak rumaja maéhan urut kabogohna.
Jeung réa-réa deui nu matak
muringkak bulu punduk sing saha
nu apal kana dosa. Nu boga rasa
kamanusaan.
Padahal Alloh SWT nyiptakeun
manusa dina wangun pisik hadé
(Q.s.at Tin : 4).
Nu hartosna: saéstuna Kami
geus nyiptakeun manusa dina
wujud nu panghadéna.
Kitu deui dilengkepan pancaindra nu nyusun rapih, pancén
katut kagunaanana merenah
(Q.s.al Infithar : 7-8).
Diwuwuhan deui ku komponénkomponén sejen, sangkan harkat
martabatna istiméwa, nu ku Kangjeng Nabi Muhammad Rosululloh
Saw, disebut “jawahir” (mutiara).
Nyaéta akal, ad dien (agama), rasa
éra jeung amal soléh.
Sakabéhna, ngajadikeun
manusa mahluk unggul lahir batin.
Jauh ngungkulan mahluk-mahluk
séjén, nu ngan dipulas lahiriahna
wungkul, teu dibéré kalengkepan
batiniah. Nepi ka manusa, nu ukur
mangrupa kekebul dina amparan
jagat raya alam goromyangan,
nyengceling nyengcelak. Ngaluhuran gugusan-gugusan jutaan
galaksi, lantaran sakabéh runtuyan
jiwa ragana, pasrah sumérah
wungkul ka Alloh SWT. “Dainunnah lillahi wahdah”. Teu weléh
syukur kana sagala ni’mat anugrah
Alloh SWT, lantaran kurnia
Anjeunna, ngaleuwihan sagala
usaha manusa. Jumlah ni’mat nu
katampa ku manusa, moal kawilang (Q.s. Ibrahim : 34).
Tapi lantaran réa manusa
nampik atawa ngabohongkeun
kana éta kurnia ni’mat, Alloh SWT
nepi ka 30 (tiga puluh) kali, tumaros, naha manusa bet ngabohongkeun ni’mat-ni’matNa (Q.s. ar
Rahman)
Nya kajadian, réa manusa
miyuni sato héwan. Modal awal
rupaning awak nu lengkep gembleng, sampurna titungtung buuk
nepi dampal suku, ditambah “opat
mutiara” nu ngagerakkeun jiwa,
sakuduna ngajurung kana lahirna
sikep sukur nikmat.
Tapi dina kanyataan, réa nu
nyaliwang. Dedegan sampé rupa
hadé, kadang kala digunakeun
pikeun perkara ma’siat. Mutiara
jiwa henteu digunakeun pikeun
kahadéan. Malah dipaké ngalajur
hawa napsu. Akal dileungitkeun,
nepi ka ucapan, katut kalakuan, teu
waras teu logis. Pituduh agama diapilainkeun. Agama dijieun kedok,
bahan kaulinan jeung kaheureuyan. Atawa dipaké taméng
dina milampah pagawéan nu
patukangtonggong jeung ajén inajén agama. Rasa éra dialungkeun
jauh. Nepi ka teu asa-asa nyorang
sagala rupa perkara nu papalingpang jeungkasucian kudratmanusa.
Lantaran padoman akal, pituduh agama, sarta kaéra geus
disingkirkeun, hasilna lain amal
soléh deui. Tapi sagala rupa kajahatan, kamungkaran, katut
kagoréngan séjénna, nu teu pantes
dipilampa ku jalma boga akal,
ngigama, jeung boga kaéra.
Mun geus kitu, manusa geus teu
sukur nimat deui. Manusa geus
nyorang kufur nikmat. Nya daék
teu daék, ancaman Alloh SWT
mimiti tumiba. Salila manusa
sukur kana sagala ni’mat Alloh, éta
n’kmat baris diundakkeun.
Sabalikna, lamun kufur ni’mat
baris meunang azab Alloh nu
peurih kacida (Q.s.Ibrahim : 7).
Dawuhan Rosululloh Saw, dina
hiji hadis riwayat Imam Thabrani,
parobahan tina sukur n’kmat kana
kufur ni’mat, mangrupa panyakit
nu bakal karandapan ku sakabéh
umat (ad Daul Umam). Panyakit
nu ngaruntuy. Sabab tina kufur
ni’mat bakal muncul kalakuan
sangeunahna (al bathor). Ningkat
kana kalangenan numpuk-numpuk
harta bari teu miduli ti mana jeung
kumaha cara meunangkeun éta
harta (at takatsur). Disusul ku
saéngan teu séhat, papada mawa
karep sorangan (at tanafus). Timbul wé sili pikaceuceub, silidengkék
sili pangkék, marebutkeun kauntungan pribadi séwang-séwangan (at
tabaghud). Dicampur ku sili fitnah, sili dengki, sili intip sili
kakalakeun (at tahasud). Dolim,
nganyerikeun jalma séjén, geus teu
tumarumpang deui (al baghyu).
Puncakna,kajahatan sili ala nyawa,
sili paténi (al khoroj).
Ngaleungitkeun nyawa sasama
manusa, geus dianggap pagawean
énténg. Rasa watir, sieun jeung
dosa, geus teu mempan. Maéhan,
sili paéhan, pikeun kasugemaan,
ngalubarkeun amarah, geus teu
bisa dicegah.
Sabab sakabéh komponén akal,
agama, rasa éra jeung amal soléh,
geus leuwih tiheula dipaténi.
Sakabéhna dimimitian tina
ilangna sukur nikmat. Ditukeuran
ku kufur ni’mat. Padahal geus
tétéla pépéling Alloh SWT, yen
jalma nu nukeuran ni’mat ku
kakufuran, bakal tigebrus kana jurang “Darul Bawar”. Nagri Kaancuran (Q.s.Ibrahim : 28).
Lamun seug niténan kajadian
rajapati anu mahabu saban waktu,
boa urang geus aya di dinya. Tapi
mugi-mugi wé henteu. Turta urang
aya dina panangtayungan Alloh
SWT, sangkan teu jadi tukang
maéhan jeung jadi korban nu dipaéhan. Sarta boga kasadaran
pikeun gancang mulang kana pituduh Alloh SWT. Tobat tina sagala
dosa, sarta meunang kakuatan
sangkan urang jadi manusia
saéstuna nu boga akal, ngigama,
gedé kaéra, katut mampuh
ngaréaan amal soléh.
Muga-muga urang dijauhkeun
tina lampah dosa. Kitu deui mugamuga henteu nganggap énténg
kana dosa perdosa nu sihoréng
badag kacida. Malah muga-muga
kaasup jalma anu disebut dina
Alquran surat Najm ayat 32, nu
kitu unina:
Hartosna: “Nyaéta jalma nu
ngajauhan dosa-dosa badag jeung
pagawéan keji tina kasalahankasalahan leutik. Saéstuna Robb
anjeun Maha Lega pangampurana.”
Ku kituna, dina raraga takwa ka
Alloh, diusahakeun satékah polah,
ngajauhan dosa perdosa. Urang
sasarengan nambahan élmu pangaweruh ngeunaan amal-amal kahadéan, boh mangrupa ibadah
mahdloh (ritual), boh ibadah ghoir
mahdloh (sosial), sangkan urang
apal mana pihadéeun, mana pidosaeun.
Mung ka Alloh SWT urang neda
pangampura tina sagala dosa nu
karasa sareng nu teu karasa. Innalloha ghofurur rohim.

Ramalan Cuaca
Patarosan:
Tumaros perkawis hukum ramalan
cuaca numutkeun ajaran Islam.
Simkuring ngantos waleranana. Hatur
nuhun sateuacanna.
Wassalam,
M. Yazid Hilmi Jiddan
Nagrog Bandung
Waleran:
Sami-sami hatur nuhun kana sagala
rupi perhatosanana. Ngeunaan
pedaran hukum ramalan cuaca numutkeun ajaran Islam, biasana sok dihubungkeun jeung élmu béntang (élmu
Perbintangan), sabab dina prak-prakana, dua élmu éta aya samina, nyaéta
ngaramal kana kajadian anu bakal
datang. Bédana, saupama élmu béntang sok digunakeun kana perkara anu
patali jeung nasib hiji jalma anu didasaran ku nempo béntang.
Sedengkeun élmu ramalan cuaca mung
sakadar ngaramal cuaca anu jadi ciri
kana kaayaan hujan jeung angin dumasar kana élmu (sains). Ku hal kitu
sateuacan ngabahas hukum ramalan
cuaca numutkeun ajaran Islam, saéna
kedah dibahas heula masalah élmu
béntang.
Élmu béntang mangrupa bagian
tina élmu astronomi (astrologi), dina
basa Arab disebut ‘Ilm al-Nujum
(Ilmun Nujum). Sacara etimologis,
élmu béntang nyaéta élmua nu
nganyahokeun masalah kajadian-kajadian (fenomena) anu aya di langit terus
dijadikeun patokan (pituduh) kana
bakal ayana kajadian di bumi. Dina
harti lian, sagala kajadiana nu aya di
langit sok dikaitkeun (aya pangaruhna)
kana kaayaan di bumi. Contona,
saupama di langit aya samagaha
panonpoé, mangka kajadian ieu sok dihartikeun kana bakal ayana kajadian
atawa musibah di bumi, saperti aya
pamingpin nagara (tokoh) anu tilar
dunya. Conto sanésna, saupama aya
béntang pindah ngagésér ka tempat
lian atawa murag ka tempat lian,
mangka hal ieu jadi ciri bakal lahir hiji
jalma anu hebat jeung pinter. Malah
aya anu boga kayakinan, saupama aya
anak anu lahir dina waktu peutingan
bulan purnama, mangka éta anak
engkéna bakal jadi jalma beunghar.
Namung saupama numutkeun
ajaran Islam, sakumaha Rasululloh
SAW kantos ngadawuh kieu: “Alloh
SWT nyiptakeun béntang-béntang di
langit pikeun tilu kagunaan, nyaéta
pikeun hiasan, pikeung maledog syé-
tan, jeung pikeun tanda atawa ramburambu arah. Sing saha anu
ngagunakeunana pikeun ngaramal,
mangka geus geus méngpar jeung geus
ngahambur-hambur waktuna sarta
ngajadikeun hambatan (beban) pikeun
dirina sorangan.” (HR. Bukhari).
Nurutkeun para ulama, wiréh élmu
béntang kabagi kana dua bagian: Élmu
Ta-tsir sareng Élmu Taysir. Élmu Tatsir nyaéta élmu anu nganyahokeun yén
orbit béntang di langit ngabogaan
pangaruh kana kaayaan alam. Élmu ieu
biasana disebut Astrologi. Sedengkeun
ÉlmuTaysir nyaéta élmu anu
nganyahokeun orbit-orbit béntang
wungkul.
Élmu béntang “ta-tsir” biasa digunakeun pikeun nganyahokeun jeung
ngayakinkeun yén béntang-béntang di
langit ngabogaan pangaruh kana
kahirupan di bumi, malah sok ngaras
yakin, bisa mangaruhan kaayaan di
bumi. Atawa élmu ieu biasa oge dijadikeun sabab atawa cukang lantaran
pikeun nganyahokeun élmu-élmu goib
jeung dijadikeun ciri (simbol) kana
bakalna aya kajadian di bumi, boh
kajadiana nu sifatna hadé (pikabungaheun), atawa kajadian anu sifatna
goréng (pikasediheun). Kayakinan
saperti kitu numutkeun akidah Islam
hukumna musyrik tur haram, sabab
geus ngayakinkeun nasib kaayaan di
bumi gumantung ka mahluk, henteu
gumantung ka khaliq, tegesna Alloh
SWT. Sakumaha pidawuh-Na: “Prak
béjakeun ku hidep Muhammad! Henteu aya hiji jalma ogé di langit jeung di
bumi anu nganyahokeun kana perkara
goib, anging Gusti Alloh.” (QS. al-Naml:
65). Pidawuh sanésna: “Béjakeun ku
hidep Muhammad! Saestuna Gusti
Alloh teh hiji (tunggal). Mantena jadi
tempat gumantung jeung panyalindungan.” (QS. al-Ihlas: 1-2).
Lajeng élmu béntang“taysir” biasa
digunakeun: Kahiji, pikeun kamaslahatan agama, saperti nu nuduhkeun
arah kiblat, waktu solat jeung sajabana.
Ku hal kitu, nganyahokeun élmu béntang saperti ieu, hukumna wajib, sabab
digunakeun pikeun nganyahokeun
perkara-perkara anu wajib dina agama.
Kadua, pikeun kamaslahatan urusan
duniawi, saperti pikeun nangtukeun
arah angin, arah kutub jeung sabangsana. Élmu béntang saperti ieu, numutkeun ajaran Islam hukumna wenang
(jaiz), sakumaha pidawuh-Na: “… jeung
ku lantaran béntang-béntang,
maranéhna bisa nangtukeun arah” (QS.
al-Nahl: 16).
Margi kitu, aya sababaraha hal anu
peryogi diperhatoskeun, di antarana:
Kahiji, kudu diyakinkeun yén perkiraan
cuaca éta gumantung kana kersaning
Alloh, sabab loba perkiraan cuaca di
sababaraha nagara atawa kota anu
nyulayaan tina perkiraan; Kadua,
perkiraan cuaca anu saperti kitu henteu
kaasup élmu goib, sabab dasarna
nyaéta panalungtikan anu sifatna
ilmiah. Hasil panalungtikan kadang
bisa salah, kadang bisa bener. Ku hal
éta, mangka henteu meunang dijadikeun kapastian, boh pikeun ka anu
ngainformasikeuna atawa pikeun ka
anu narimana. Sok sanaos kitu, ayana
ramalan cuaca ieu tiasa dicandak
hikmahna, nyaéta pikeun ngajaga-jaga,
utamina pikeun kaperluan manusa
dina widang tatanén, nelayan, kandaraan (transportasi) jeung sajabana.***
Wallohu ‘alam.

RECOVERY
Carpon Andi Gita Lesmana
Saminggu deui si teteh nikah. rencana mah acara pernikahanana teh moal mewah-mewah,
cukup ku akad nikah, résépsi.
Tempatna di lapang badminton RT. Nu ngariasna Mamah
Omi, babaturan senam si
Ibu. Nu masakna ogé rék ku
si Uwa jeung dulur-dulur
wungkul. Sedengkeun kuring
dipercaya jadi tukang moto.
Saréréa geus apaleun yén
hobi kuring téh popotoan.
Hanjakal kaméra kuring keur
rusak. Can sempet dibawa ka
jalan Morse.
“Kapaksa kudu unjam-injeum ka barudak kieu carana
mah,“ gerentes téh.
Ti sababaraha balad nu
dihubungi, Roni nu pangheulana siap méré nginjeum. Fix
kuring jadi juru dokuméntasi
dina acara nikahan si Tétéh
kalayan maké kaméra meunang nginjeum ti Roni.
***
Dina poéan pernikahan si
Tétéh, kabéh geus siap dina
cekel gawéna masing-masing.
Nu teu kabagian barang gawé
geus ginding ku dangdananana siga nu rék lomba adu
geulis. Kitu deui kuring, geus
siap jeung sakabéh senjata nu
diperlukeun; kaméra, lénsa,
tripod, flash, trigger, kabéh
siap. Tinggal ngécéng targét,
jeprét.
Akad nikah lumangsung
di masjid Al-Mubarok, masjid
antara imah jeung lapang
Badminton nu dipaké hajat.
Bubuka, ceramah, jeung
maca Qur’an dipercayakeun
ka Pa Isak, Ustad di lembur
kuring. MC dipercayakeun ka
Bu RT. Si Ibu, indung kuring,
kabagian hubungan jeung
pihak-pihak séjén. Nu kabandungan mah si Ibu keur
badami jeung pa Naib.
Mamah Omi, tukang rias téa,
salian ti mangriaskeun si
Tétéh téh ngabonusan ku
ngondisikeun upacara adatna
sagala. Basajan pisan. Tapi
gedé maknana.
Ti mimiti pangantén
lalaki turun tina mobil pangantén. Kuring mimiti ngajeprétkeun kaméra. Sagala
anu dianggap penting, didokumentasikeun. Momenmomen nu matak narik
mimiti ditéangan. Dipotoan.
Dina acara akad nikah, ti
mimiti bubuka nepi ka pangantén bérés nanda tangan
surat nikah, kabéh dipoto.
Surat nikah pangantén gé teu
kaliwat, dibukakeun kaca tengahna, dipoto jeung panganténna.
Kitu deui, basa pangantén
geus aya di pelaminan, kabéh
didokuméntasikeun. Keluarga besar dipoto bareng jeung
pangantén. Sobat-sobat sakola. Babaturana gawéna.
Ngajalajar di kénca-katuhueun pangantén silihgenti
dipotoan.
Hasil jeprétan kuring gé
teu nguciwakeun. Loba nu
muji.
***
Bérés acara pernikahan si
Tétéh, tinggal capé jeung
bungahna. Keluarga besar
ngarariung kénéh di imah.
Nini, sibuk ngabagi menu
parasman nu nyésa. Nepi ka
jam dalapan peuting aya
kénéh tamu nu datang, nu teu
bisa datang ti beurang. Nini
nu geus pangalaman
nikahkeun anak-anakna, geus
boga sawangan kana hal ieu,
nu datang peuting balikna
dibahanan idangan atahan.
Kuring masih sempet
ngadokuméntasikeun.
***
H +1, kuring hudang,
bérés ti cai langsung solat.
Bérés solat langsung ka
dapur. Ninyuh kopi.
“Di, mana poto-poto nu
kamari téh?” ceuk si Ibu.
“Aya dina kaméra kénéh,
teu acan dialihkeun kana laptop,” témbal kuring.
“Sok atuh geura pindahkeun, Ibu hayang ningali
poto-potona!”
Kuring ka kamar deui,
tuluy ngahurungkeun laptop.
Cikopi mah diteundeun gigireun laptop, can waka diinum, panas kénéh. Bari
ngadagoan laptop siap dipaké, kuring ngahurungkeun
deui kaméra, mukaan potopoto kamari. Loba gening
hasil jeprétan kamari téh.
Kurah-koréh néangan
kabel data dina tas kaméra.
Kabel data kapanggih,
kaméra langsung disambungkeun kana laptop. Ditungguan sababaraha detik,
sapuluh detik, ditungguan
kénéh, samenit, nepi karasa
lila, kaméra téh can kabaca
waé ku laptop. Padahal
masalah culak-colok kaméra
kana laptop téh lain kakara.
“Alah siah, ieu kunaon?”
kuring kaburu tegang. Kuring
langsung gap kana hapé,
nelpon Roni. Ngadadagoan
nepi ka sababaraha kali sora
tut-tutan dina speaker hapé.
“Ron, naha kaméra teu
konék kana laptop urang
nya?”
“Ah, maenya?” ceuk sora
Roni dina telepon.
“Asli, ieu urang rék mindahkeun poto-poto nu kamari, ngan teu kabaca,”
kuring ngajelaskeun.
“Cobaan wé laan MMCna, maké card reader, ké
kamérana mah ku urang dipariksa heula. Urang gé pernah ngalaman jiga kitu da,”
ceuk Roni deui.
“Oh, heueuh atuh. Ké
atuh urang cobaan heula.
Nuhun bray,” ceuk kuring.
“Okéy!” ceuk Roni.
“Ditutup heula wé atuh
nya.”
“Okéy.”
MMC dilaan tina kaméra,
tuluy dicolokkeun maké card
reader. Alhamdulilah, MMCna wungkul mah kabaca.
Ngan barang dibuka, datana
kosong. Astagfirulloh. Dibuka
folder option, sugan kahidden, da sidik henteu. Awak
mimiti késangan, mimiti
tegang. Bingung antara sieun
kaméra si Roni rusak jeung
sieun poto-poto nikahan si
Tétéh laleungitan: mangkaning dokuméntasi hiji-hijina.
Bakat ku bingung, kalah ka
nangkarak bengkang kuring
téh. Ngoréjat-ngoréjat sabada
kopi kadupak ku suku. Kopi
nu can kainum téh ngabayabah mubajir.
“Aduh untung teu kana
laptop siah!” ceuk kuring
kana kopi bahé. Teu lila kopi
nu ngabayabah téh dielap ku
elap pél. Kuring nyolokeun
modem, muka Google, susuganan manggih solusi keur
masalah MMC nu teu kabaca.
Aya artikel ngeunaan recovery file tina storage nu teu
kabaca. Ngan kudu maké
sababaraha aplikasi tambahan. Heueuh baé. Kuring
ngadownload aplikasi nu
dibutuhkeun.
Nepi ka kabéh nu dibutuhkeun keur ngarecovery téh
siap, MMC dicolokkeun deui.
Lila gening ngarecovery téh.
Lain dagoan-dagoaneun bari
ngahuleng. Kuring turun deui
ka dapur. Néangan kopi deui.
“Wayah kieu geus rék dua
kali ngopi?” ceuk si Ibu kagét.
“Nu tadi bahé Bu,” ceuk
kuring.
“Kumaha poto téh?” si
Ibu nanya deui, bakating ku
panasaran jigana mah.
“Itu keur dipindahkeun,”
ceuk kuring tandes, horéam
ngajelaskeun panjang lébar.
Lila-lila mah ngarecovery
téh bérés. Bareng muka folder
recovery-na, eusi MMC téh
lain ngan poto nikahan si
Tétéh hungkul, tapi aya data
pribadi si Roni: poto si Roni
jeung kabogohna. MasaAlloh,
kuring teu nyangka, teu téga
ningali poto-potona. Teuing
aya sabaraha puluh, atawa
boa aya leuwih kana saratus
poto mah. Potona kabéh di
kosan si Roni. Astagfirulloh.
Poto nikahan si Tétéh nu
jumlahna teu nepi kana
satengah eusi MMC buruburu dipisahkeun. Dipindahkeun kana folder anyar.
Bari ngadagoan bérés mindahkeun file kana folder dina
laptop, pikiran kuring ngalayang ka awéwé anu aya dina
poto tadi, kabogohna Roni,
Déwi. Pribadi anu pikaresepeun, pinter jeung geulis.
Katambah-tambah lamun papakéan téh sok mantes waé.
Kuring jeung barudak nu sok
nangkring gé pada muji ka
manéhna téh. Rék saha
jelema anu teu resep ka
manéhna. Taya cawadeun.
Basana, paripolahna, éstuning awéwé harepan pisan.
Antara kuring jeung
manéhna téh mémang kungsi
deukeut. Sababaraha bulan
ka tukang. Mémang, di satukangeun Roni. Tada teuing
ruksakna hubungan hadé
kuring jeung Roni upama
manéhna nyahoeun yén kuring kungsi maling-maling
waktu panggih jeung kabogohna. Ari kuring jeung Déwi
mah apal alesan deukeutna
urang téh semet mana. Alesan panggihna naon. Ngan
lamun batur nu nafsirkeun,
bisa jadi rupa-rupa tafsiran.
Sakali waktu mah panggihna
gé lain rék nanaon, harita téh
kuring nyumponan paménta
Déwi. Manéhna hayang
curhat. Curhat ngeunaan
masalah antara manéhna
jeung Roni.
“Di, lamun Déwi gaduh
pikiran kanggo putus ti Roni
kumaha?” ceuk Déwi dina hiji
soré di taman nu sepi.
Manéhna ningali ka kolam,
tapi sorot panonna kosong.
Teuing keur ngalayang di
mana pikiranna.
“Lebar atuh Wi,” ceuk
kuring.
“Naha lebar?” ceuk
manéhna, sorot panonna
masih kosong. Malah dina sorana gé teu kadéngé nada
nanya.
“Nya asa lebar wéh,
hubungan nu geus sakitu
lilana, geus sakitu seriusna,
ujug-ujug putus.”
“Teu ujug-ujug ogé sih
Di... kantos diemutan ku
Dewi gé.”
“Ulah ah, lebar,” ceuk
kuring. Kuring mikir lebar téh
da ningali Roni jeung Déwi
geus layeut pisan. Lamun
ujug-ujug putus, pasti permasalahanna bakal robah jadi
hanjakal.
“Hmm. Lebar nya... pami
aya masalah nu beurat pisan
kumaha Di?” Déwi nanya
deui. Mimiti kadéngé aya nu
hirup dina dirina. Lain Déwi
nu kosong bari neuteup
kolam sababaraha menit
saméméhna.
“Ari masalah mah kudu
dibéréskeun, lain ditinggalkeun,” ceuk kuring. Kuring
harita ngajawab maké kalimah ti para motivator.
Kalayan sadar, matak hayang
lumpat tina masalah téh ku
sabab masalahna geus teu
mungkin dibéréskeun kitu
waé, biasana mah.
“Lamun bérés masalahna,
kumaha hubunganna?” ceuk
Déwi. Harita manéhna mindahkeun paneuteupna, tina
kolam kana beungeut kuring.
“Pertahankeun,” ceuk
kuring.
Pikiran kuring nu ngalayang kana adegan curhat di
taman di sisi kolam téh balik
deui kana tempatna. Panon
fokus deui kana layar laptop.
Najan teu téga, aya sababaraha poto anu ku kuring
dibuka. Ditingali informasi
potona maké adobe Bridge.
Jéntré éta poto téh dicokot
sababaraha bulan ka tukang.
Berarti saméméh Déwi
curhat.
“Wi, hampura, kuring teu
apal masalah manéh téh nepi
ka kituna. Hampura kuring
geus nitah anjeun mertahankeun hubungan jeung si
Roni.”

Duriat Apun Gencay
Carpon Luki Muharam
Jalan ka cikolé dumadakan karasa jauh. padahal sarua jeung minggu-minggu katukang, naék béndi ditarik ku
dua kuda Eropa. Tapi ayeuna mah karasana jauh. Kitu
carék gerentes Dalem Astramanggala.
Pantes waé rék kitu ogé,
kusabab Dalem keur kabéngbat ku wanoja kembang
désa Cikembar. Najan bau
lisung, Apun Gencay --kitu
ngaran éta wanoja pikeun
dirina siga bidadari kahyangan geulis camperenik,
moal matak éra dibawa ka
padaleman. Komo umurna
18 taun keur meujeuhna
alaeun mun dina kembang
mah.
“Kumaha Demang, éta
budak awéwé téh geus diparuluh kulawargana?
Tanyakeun atuh, bisi geus
bogaeun papacangan. Kapan
kaula teu genah haté mun
ngarebut bébéné batur
mah,” cék Dalem Astramanggala, Bopati Cianjur
anu kasohor rajakayana, ahli
ngebon kopi.
Pangawakan dalem téh
jangkung leutik. Gagah
naker. Paromanna kasép.
Umur Dalem 40 taun, keur
meumeujeuhna jaya cék
dina itungan kolot mah.
Dalem harita boga ketak
rék mariksa para pagawé
anu ngokolakeun manghéktar-héktar kebon kopi.
Tangtu nu utamana mah
bari manggihan deui Apun
Gencay, wanoja geulis anu
minggu katukang dipanggihkeun ku Demang Cikolé.
Wanoja anu sababara poé
katukang ieu geus ngeusi
lamunanana saban waktu.
“Parantos, Gusti. Apun
Gencay masih nyorangan.
Taya hahalang, taya pakuatpakait sareng sasaha ogé.
Cocog pisan saumpami dipigarwa ku Gusti,“ cék Demang Cikembar bari nye
mbah sawaktu mapag dalem
turun tina béndi di pasanggrahan distrik Cikolé paranti
ngareurehkeun lungsé.
Cikolé téh bagian ti
Kabupatem Cianjur. Alamna
dilingkung gunung; Gunung
Bésér, gunung Béngbréng,
Gunung Guruh. Geus kitu
loba pakaya tina cai, aya Palabuan Ratu, Lembur Situ,
Situ Gunung, éstu ngajadikeun rahayat jeung gegedénna mamur tengtrem ku
kakayon alam.
Sewangan dikamar
tukang pasanggrahan, Apun
Gencay keur dirias ku Nyi
Demang. Geus kitu kuduna,
saupama Apun Gencay
diewed ku dalem mawa
matak ka pangkat salakina,
bisa waé diponclot tina
pangkat demang.
“Apun ulah ngérakeun
kami. Manéh kudu tuhu
kana sagala kahayang Gusti
Dalem. Sabab lamun teu
kitu, Gusti Dalem tada teuing benduna. Temahna,
kabéh urang Cikolé bakal
kabagéan mamalana,“ cék
Nyi Demang mapagahan
Apun Gencay bari anteng digeugeulis.
“Muhun Juragan,“ cék
Apun ngajawab bari tungkul. Padahal dina haténa
ratug tutunggulan. Teu
disangka, basa diamprokkeun jeung Dalem Cianjur
minggu kamari, haté nu
asalna ngarasa sieun --boh
bisi ukur dijadikeun lulumayanan wungkul sabot
Dalem aya di Cikolé, ayeuna
mah haté leutikna geus
kapentang asmara ku Dalem
Astramanggala. Dalem gedé
kakawasaanana. Katambahtambah loba rajakayana.
Apun salila ieu cicing di lembur Cikembar, mantuan
kolotna purah buburuh
meresihan kebon kopi, geus
ngarasa teu betah hirup
ripuh. Dina lelembutanana
nyawang yén hiji waktu dirina kudu hirup senang.
Sagala aya, hayang teu
dibadegaan waé .
“Bawa ka dieu Nyi
Apun!“ cék Dalem Cianjur
ka Demang Cikolé.
Anu dititah hariweusweus muru ka kamar tukang. Apun Gencay kaluar ti
kamar lir putri raja kaluar ti
kaputrén, geulis camperenik. Laju nyampeurkeun
Dalem anu seuri bungah
ningali buah atina sakitu
geulisna.
“Ka dieu Geulis, deukeut
ka dieu. Akang téh sono. Aya
samingguna teu manggihan
Nyai,“ cék Dalem.
Anu ditanya nyembah
acung-acungan. Tuluy diuk
timpuh, ngeluk teu wanieun
tanggah. Ngarasa ajrih ku
Kangjeng Dalem.
“Gusti sembaheun abdi,
nyanggakeun diri abdi sadaya-daya. Seja babakti ka
Gusti papayung nagri,“ cék
Apun ngajawab semu dareuda. Dadana kebek ku
geder ratug dag-dig-dug
nahan gumuruh cintana.
“Hayu, ayeuna kénéh
urang ka Cianjur. Nyai baris
cicing di pendopo. Saméméh
akang nikah ka Nyai, Nyai
baris diatik heula sababaraha waktu sangkan biasa
jeung kahirupan di pendopo,“ kangjeng Dalem semu
lirih.
Ti harita Apun Gencay
dibawa ka Cianjur, ninggalkeun kolotna anu teu weléh
pasrah kana nasib. Apun
geus buleud rék ninggalkeun
sagala kapeurih hirupna jadi
jalma sangsara.
Apun Gencay téh kembang lembur Cikembar.
Geulisna taya tanding di distrik Cikole mah. Ema jeung
bapana sakapeung sok bati
bingungeun lantaran rabul
lalaki anu hayang mibanda
Apun. Ngan weléh kabéh
ogé taya anu laksana. Lain
kurang ku nu garagah karasép, jeung ku nu baleunghar, tapi kabéh lalaki anu
hayangeun ka Apun kabéh
malundur. Naon sababna?
Sababna mah aya Ki Soma,
jawara anu dipikasieun alatan sakti mandraguna bari
boga talajak panas baranan.
Cék kolot mah sahaok kadua
gaplok.
Ki Soma geus omatomatan ka kolotna Apun,
ogé ka kabéh urang Cikolé
teu meunang mikeun Apun
ka lalaki mana waé, iwal ti
ka manéhna. Najan can aya
beungkeutan antara Soma
jeung Apun, ngan manéhna
geus asa mibanda, padahal
Apun ogé can karuhan
daékeun dipigarwa.
“Bapa-ema, mana Nyai
Apun? Cenah dibawa ku Demang Cikolé ka Cianjur?
Naha dibikeun?“ cék Soma
hariweuweus datang ngajorag ka padumukan kolot
Apun.
“Ujang ulah ngambek ka
kami. Kami mah teu walakaya. Juragan Demang katut
opas kamari soré datang ka
dieu, tuluy mawa si Apun.
Cenah jadi ditikah ku Gusti
Bupati Cianjur téh,“ cék indungna Apun.
Ki Soma ngahuleng,
“Heueuh ku geulis-geulisna
Apun pangkat bupati ogé
kagégéloan. Ngan lain
tandingan aing lamun kudu
ngarebut Apun ti Bupati
mah. Tapi dagoan siah…aing
seja ngawales kajadian ieu,
kumaha waé carana,“ cék
gerentes Ki Soma bari tuluy
ngaléos.
Kacaritakeun di padaleman Cianjur. Dalem jeung
Apun keur suka bungah
ngaliwatan poé ku hiasan
kembang-kembang cintana.
Lir ibarat Raden Mundinglaya jeung Dewi Asri anu papada mikacinta dina lalakon
“Sasakadomas”. Teu karasa
sababaraha poé deui Apun
baris didahup ku papayung
nagri. Nu tatahar di pendopo katémbong pisan najan
basajan. Loba tukang kembang, tukang masak, jeung
para badega pendopo pulang-anting mawa sarupaning kaperluan. Ninggang
dikabéh pada riweuh, pada
sibuk nataharkeun karaméan. Taya anu nyahoeun
Ki Soma datang ka pendopo
mawa kembang satanggungan nyaru-nyaru tukang
kembang.
“Di mana siah Dalem
Cianjur? Aing paéh gé teu
panasaran lamun geus bisa
maéhan heula dalem anu
geus ngiwat bébéné aing,“
cék gerentes Ki Soma bari
ngusap-ngusap condré anu
diselapkeun dina cangkéngna.
Sanggeus luak-lieuk bari
salungkar-salengkor mawa
kembang satanggungan, Ki
Soma ningali Apun Gencay
keur dirariung ku para
dayang di gedong Pancaniti
pendopo.
“Emh Apun, buah haté
akang. Asa beuki geulis waé
Nai téh. Saksian akang rék
nyieun balitungan ka Kangjeng Dalem,“ cék gerentesna.
Ngan sawaktu nempo ka
lebah pendopo, di jero aya
hiji jalma diuk dina korsi
anu moncorong komarana;
dirariung ku para ménak
anu sila marendeko.
“Itu sigana dalem téh,”
cék Ki Soma bari nyalingker
sisi pendopo ngadagoan riungan bubar. Laju Ki Soma
mapatkeun ajian halimunan
meunang ngalap ti Ki Bagja
kuncén Gunung Gorowong.
“Ajian aing halimunan. Saha
waé moal ngadeuleu aing.
Jalma, jin, jeung demit
marakayangan ogé moal
ngadeuleu ka aing. Samarsamar kabéh téténjoan ka
aing kasimbutan ku halimun. Leungit aing tina
panénjo saha waé. Leungit
ngiles.“
Ki Soma tuluy nénjrag
bumi tilu kali. Les ngiles
wujud Ki Soma. Nu ngaleungit téh asup ka jero pendopo, mawa condré ka
hareupeun Dalem. Ari Kangjeng Dalem keur ngabaheuhay dina korsi. Inyana
ngarasa lungsé sanggeus
mingpin riungan.
Sedengkeun Mas Purwa,
laceukna anu jadi panaséhatna masih kénéh uplek
ngobrol jeung sababaraha
ménak teu jauh ti padaleman. Ki Purwa keur diuk,
teu kanyahoan ku sasaha
bleg Ki Soma némbongkeun
diri, nangtung hareupeun
Dalem Cianjur.
“Yeuh rasakeun Dalem,
kapeurih kaula, baris dibayar ku nyawa anjeun. Hayu
urang paéh babarengan,
ngababatang papada teu
bisa mibanda Apun,“ cék Ki
Soma, kituna téh bari tuluy
nubleskeun condre ka lebah
jajantung Dalem.
Dalem ngagiwar saeutik,
antukna condré keuna kana
patuanganana. Atuh burial
getih kaluar tina patuangan
Dalem, bareng jeung peujitpeujitna.
“Mas Purwa, naha caricing waé?“ cék Dalem bari
gegeroan ka lanceukna.
Anu digeroan reuwasen
kacida ningali adina aya anu
nandasa. Teu kasawang
saméméhna, Ki Soma balik
nyerang ka Mas Purwa
nubleskeun condré. Ngan
weléh teu neurak-neurak.
Beuheung Ki Soma laju diparieuskeun. Condréna direbut ku Mas Purwa bari tuluy
ditublesken kana genggerong jeung jajantung Ki
Soma. Sababaraha kali. Cer,
getih mancer. Ki Soma teu
lila tiwas sapada harita.
Layonna laju dicacag ku
hulu balang, diparabkeun ka
anjing édan di sisi alun-alun.
Dalem Cianjur anu baloboran getih, wanci sareupna
laju perlaya. Layonna dikurebkeun di kampung Pamoyanan, sagédéngeun makam
Dalem Tarikolot, ramana.
Apun Gencay wanoja geulis
anu jadi rebutan ménak, teu
lila balik deui ka lemburna
di Cikembar. Gawéna ngan
huleng jentul waé, nepi ka
gering parna. Teu lila maot
mawa duriatna anu teu
kungsi kebat. 

Tanjakan Panawuran
Ku Anita Rohani
Ba O l r lJe eadayu mngaomgabyiasupOnyraaKnmP,DgoussrouKarang Anyar nu geus
narungguan manéhna.
Haténa karasaeun harampang jeung bungangang.
Mun téa mah manéhna bisa
numpes gorombolan nu rék
ngaranjah lembur Karang
Anyar, mana teuing bakal
panjang caritana. Moal boa
éta béja bakal nepi ka Lilis.
Aya harepan Lilis bakal
daékeun ngarangkep jeung
manéhna, geus kitu mah
kabagjaan téh bakal eunteup
pageuh na kahirupan Oyoy
boa nepi ka tungtung teuteupan. Pikiran éta nu ngalantarankeun Oyoy héhéotan
sajeroning leumpang téh.
Sakeudeung deui nepi ka
lembur Karang Anyar. Kari
ngaliwat ka tanjakan Cibodas nu rada netek, tuluy
méngkol ngénca mapay
sawah Ki Adad nu katelah
panglegana. Jog, bakal anjog
ka Lembur Karang Anyar.
Pikiranna mah geus nepi ti
tadi ka tempat nu di tuju.
Teu ku hanteu, basa rék
naék kana tanjakan Cibodas,
Oyoy kurang waspada.
Manéhna teu nyahoeun yén
di luhur, di mumunggang
tanjakan, aya sapuluh urang
gorombolan DI/TII nu keur
mapagkeun. Ngarasa bungah sabab aya dina posisi
nu nguntungkeun, ti luhur
mah awas pisan ka handap.
Cacak mun sapeleton ogé
bakal kawalahan diserang ti
luhur, da kajaba poék téh
meneran négla deuih. Taya
tempat pikeun nyumput
nyalindung. Komo ieu, nu
leumpang maké baju loréng
téh ngan sorangan.
***
“Caang bulan euy...!”
“Ssst...! Tong tarik teuing, Belegug! Bisi aya
gorombolan nyamuni!”
“Ah, Moal Pa. Da lamun
aya gé nu ngabring ti girang
pasti ngaliwat kana jembatan luhur cai. Tah, hareupeun urang!”
“Enya, ngeunah euy mun
heueuh aya nu ngaliwat téh.
Kari didodéd ti dieu.”
“Seungeut atuh roko téh
Wan, tong digélang waé.”
“Silaing hayang nya?”
“Kantenan Gan, ti tatadi
dianti-anti!”
“Sst..sst... tah déngékeun
barudak, sada rokrak nu katincak!” Limaan OKD dipimpin ku Iping curinghak
sirikna manjangkeun ceuli
nenget-nenget datangna
sora di tonggoheun walungan. Maranéhna nyempod di
handapeun tangkal Ki hujan
paeunteung-eunteung jeung
walungan Ciminyak katutupan ku eurih jeung areuy,
sayaga bisi enya aya gorombolan nu rék ngadon
ngaranjah lembur. Teu lila
kadéngé nu ngucuplak kana
walungan.
“Goblog téh, bangkong
kawin ning euy! Téwak Sarwan!” Gajleng Si Wawan
ngajleng bari ngarontok
bangkong nu keur patumpak-tumpak dina beungeut
cai walungan.
“Yeuh Pa, rék dikumahakeun?”
“Ka dieu, urang talian!”
Pangangguran Iping nyabut
jukut eurih tina sela-sela
sapatu botna ret ret éta
bangkong anu sajodo téh ditalian nepi ka teu bisaeun
hojah. Tuluy dibungkus
maké daun tisuk.
“Alus euy, buleud kieu.
Cing pangalakeun karakas
tina tangkal cau, Usén!” Teu
nanya heula keur naon, Si
Usén gancang ngala karakas
tina tangkal cau gigireunana.
“Ieu Pa.” Éta bangkong
nu geus dibungkus daun
tisuk téh dibaguded ku
karakas garing. Bleg wé siga
bungkusan gula.
“Hahaha... Siga gula
batok teu euy?”
“Wah heueuh bener Pa,
teu dipiceun sasieur!”
“Hayu tuturkeun déwék,
urang heureuyan barudak
OKD Cibitung!”
“Ari di dieu kumaha Pa,
euweuh nu jaga?”
“Lah, keun baé. Geus
wayah kieu mah moal tarurun urang gunung gé. Nam
ti heula!” Bring Barudak
OKD kalima pamingpinna
Iping, ngabring muru pos
jaga OKD lembur Cibitung
pimpinan Oyoy. Ari Oyoy
téh sobat dalit Iping, padapada jadi kepala OKD ngan
béda lembur.
Harita téh keur kaayaan
genting sabab méh saban
peuting gorombolan DI/TII
nu katelah “urang gunung”
sok turun ka lembur, ngadon dudurukan jeung
budag-badog. Ingon-ingon
mah geus teu kacatur deui.
Malah sadésa méh kabéh teu
ngingu ingon-ingon. Lamun
teu buru-buru dijual atawa
dipeuncit, peutingna tangtu
leungit dibawa ku urang gunung. Matak TKR maréntahkeun sakabéh désa
nyieun OKD atawa Organisasi Keamanan Desa.
Sanggeus aya OKD mah
rada bisa ngarénghap, da
urang lembur asa aya nu
nangtayungan.
Sanggeus nepi kasampak
OKD Cibitung mah keur
nyegrék saré. Kérékna sada
patémbal-témbal, anu pangtarikna kérék nya Oyoy sorangan.
“Hudang euy, ngan
molor wéh gadag téh! Yeuh,
gula yeuh. Geura tarinyuh.”
Oyoy hudang bari lulungu.
Janari kitu atuh, keur meujeuhna nikmat saré.
“Walah, meunang gula ti
mana silaing euy?” Ceuk
Oyoy bari gigisik.
“Lah, tong loba tatanya.
Buka anggur mah!” Guragiru Oyoy nyabut sekin tina
sarangkana. Srét srét bungkusan karakas téh dibuka.
Ari hég péso sekin téh keuna
pisan kana tali jukut eurih,
na da éta mah ngan gajleng
bangkong sadua-dua luncat
kana beungeut Oyoy. Atuh
Oyoy ngabangkieung labuh
nangkarak bengkang bari
ngajorowok.
“Ieueueueueung....!”
“Hahahaha... Amis teu
euy gulana?” Ceuk Iping,
barudak OKD kabéh
saleuseurian, malah aya nu
nepi ka nyekelan beuteung
sagala bakat ku teu kadugaeun nahan piseurieun.
Kuniang Oyoy hudang,
laju lumpat muru ka Iping
rék males caritana mah.
Ngan dasar nu lulungu,
ngudagna teu pati bener, aya
lombang rada gedé di hareupeun pos jaga teu katingalieun. Solédat gebru….!
Manéhna labuh ngaduakalian. Iping nu geus takitaki rék lumpat malik deui
bari nyakakak.
“Ampun, silaing mah
Iping jail téh teu euih euih.
Hanas geus kumétap ieu
létah aing rék kasumpingan
kopi gula batok. Kéhéd téh!”
Gék Oyoy diuk dina
golodog bari hah-héh-hoh,
teu lila Iping ogé diuk gigireunana.
“Lain euy, urang téh
hayang ka Si Lilis urang
Lembur Aki Adad. Ku silaing
anteur yu!” Ceuk Oyoy ka
Iping.
Ngadéngé ngaran Lilis
disebut-sebut, gebeg téh
haté Iping ngagebeg.
Sababna mah taya lian
Iping geus nyahoeun yén
Nyi Lilis téh bogoheunana
ka manéhna. Katémbong
dina keletna unggal panggih
di pasanggrokan.
“Ah embung, sieun ku
salakina,” pokna.
“Moal lah, kumaha
déwék wé. Silaing mah timbang nganteur,” ceuk Oyoy
bari ngaduruk lintingan
bako molé karesepna. Ngan
haseup wé rabeng kaluar
tina baham jeung irungna.
“Pék wé bisi silaing
hayang mah, ngan ulah mamawa déwék!” Iping keukeuh dina pamadeganana.
“Ceuk déwék gé moal!
Hayu atuh urang indit!”
Jung Oyoy nangtung bari
ngeprukan calanana nu
kakotoran taneuh urut labuh
tadi.
“Har, rék ayeuna? Janari
kieu.”
“Puguh ngahaja wanci
janari, hayu lah.”
Oyoy leumpang ngagedig
muru lembur Karang Anyar
anu katelah lembur Aki
Adad. Najan kalékéd teu burung Iping ngalénghoy nuturkeun ti tukang.
Kahayangna mah saré
ngaguher bareng jeung
barudak OKD nu geus
ngararéngkol di pos jaga,
tapi da ngawayahnakeun
pédah sobat dalit pisan nu
mereyeng boga kahayang
téh.
Sajajalan, Oyoy nembang lagu gandrung semu
dipengkek. Sieun urang lembur kagareuwahkeun. Sok
sanajan asa piraku kétang,
da maranéhna leumpang di
tengah leuweung leutik nu
misahkeun Désa Cibitung
jeung Désa Karang Anyar.
Jog anjog di tungtung
lembur Karang Anyar, mun
dikira-kira mah meureun
wanci adan sakali harita téh.
Keur meujeuhna sepi jempling. Oyoy kadua sobatna
cingogo di handapeun
tangkal awi, meneran pisan
pas muragna kalangkang. Ti
kajauhan mah, bleg wé poék
moal aya nu nyangka aya
jelema dadaékanan cicing di
dinya wanci kitu. Paneuteup
duanana lempeng ka ditu, ka
imah anu suhunanna kenténg beureum, bilikna dikapur pulas héjo daun cau,
buruanana dipapaés ruparupa kekembangan nu keur
meujeuhna mangkak. Kembang angkrék japati oyagoyagan katiup angin napel
dina tangkal jambu aér,
kembang eros kayas
nyangsaya na pager nu dikapur pulas bodas. Katingali
yén éta buruan téh hadé
omé.
Kaéndahan éta teu
karasaeun ku Oyoy, nu keur
udud gancang. Udud anu
teu diseuseup jero tapi ngan
saukur dikenyot wungkul,
ciri bangun kacida geumpeureunana. Iping lila-lila
kesel tuluy nyarita.
“Sok sok atuh ari rék
nyémah mah, nungguan
naon?”
“Ké heula,” témbal Oyoy
pondok.
Teu lila kulutrak sada
aya nu muka konci, dina
kaayaan sepi kieu mah sora
leutik gé asa béntés kapirengna. Bray aya cahya nu
kaluar tina sela-sela panto
imah, sanggeus pantona ditutupkeun, kakara katara
aya lalaki nu keur ngajanteng bari ngahurungkeun
palita. Tétéla salakina Lilis
nu rék indit ka pasar.
Ari salakina Lilis téh
kasabna kana dagang kurupuk, unggal janari
manéhna indit pikeun
ngiangkeun kurupuk ka
pasar-pasar sakuriling Désa
Karang Anyar. Beuki jauh ti
Nyambung ka kaca 38
imahna, palita nu dipasangkeun dina tungtung rancatan wadah kurupuk
katémbong kucap kiceup
enyay-enyayan.
“Tah, ayeuna nam
deukeutan imah Néng
Lilis!” Ceuk Oyoy bari
nepak taktak Iping.
“Jig wé atuh sorangan!”
“Euh, Puguh déwék
ménta tulung pangngetrokankeun jandéla kamarna!
Ngadéngé sora manéh mah
moal teu dibuka geura!”
Mun caang meureun
katémbong atra yén beubeungeutan Iping harita
ujug-ujug jadi rey euceuy.
Tétéla Oyoy geus nyahoeun
ti tadina yén Néng Lilis téh
boga rasa ka Iping.
Sanggeus maranéhna padapada deukeut jandéla kamarna Lilis, Iping ngetro
kan jandéla.
Trok....trok....! Jempé
sajongjongan, taya nu némbalan. Nalika ngaduakalian
ngetrok jandéla, kapireng
rekét rekét sada aya nu
ngaléngkah ngadeukeutan
jandéla.
“Saha...?” Sora awéwé
nu ngajawab bet halimpu
naker.
“Kuring...!” Ceuk Iping
nambalang. Kulutrak
jandéla aya nu mukakeun.
Sabot kitu, Oyoy taki-taki
hanjat tuluy kalacat naék
kana jandéla nu geus muka.
Sanggeus jandéla nutup
deui, pes lampu di jero
kamar katémbong aya nu
mareuman. Rekét rekét
sada aya nu arunggah kana
risbang jeung sora Oyoy nu
kapireng haroshos rada
ngosom. Geus kitu mah
Iping ngalanggéor balik
deui ka lembur Cibitung.
Rék milu ngalempengkeun
tonggong jeung barudak
OKD nu geus miheulaan
nyegrék.
Dua poé ti harita, isukisuk di kantor Markas TKR.
Sersan Odi keur uplek ngobrol jeung Iping. Tétéla
maranéhna keur nataharkeun penyerangan ka
gorombolan anu cenah ceuk
béja ti mata-mata bakal
lugay peuting ayeuna.
“Tah, wayahna pingpin
barudak OKD Karang Anyar
ku manéh wé Ping, da
kabeneran si Yayat Kapala
OKD karang Anyar keur
katarajang incok cenah.
Engké manéh megat di
tonggoheun lembur, lebah
lawang nu rék ka leuweung.”
“Mangga waé Pa,” ceuk
Iping. Keur kitu jol Oyoy nu
karék datang nempas
obrolan.
“Lah, ké deui wé manéh
mah Ping, keun peuting
ayeuna mah ku déwék wé.
Kumaha Pa?” Tétéla
manéhna geus mireng
obrolan Sersan Odi kadua
Iping saméméhna. Iping
mah geus aya teg, pasti Si
Oyoy nu hayangeun mingpin OKD Karang Anyar, sahenteuna balikna bisa
nganjang heula ka imah
Lilis.
“Nya… éta mah kuma
maranéh wé, saha-saha gé
sarua baé,” témbal Sersan
Odi.
“Kumaha Ping?”
“Enya hég waé rék
silaing mah, keun déwék
jaga di palebah Ciminyak
wé.”
“Siap lah, aman…!”
Pokna bari sura-seuri.
***
Isuk-isuk téh teuing ku
hadé poéna, najan caang
béngras tapi angin leutik
mawa tiis. Daun cau sapanjang jalan nu oyag-oyagan,
teu ieuh dipiroséa ku nu
ngabring ka tungtung lembur. Abringan téh diluluguan ku Haji Sodiq,
tukangeunana Iping nuturkeun bari nanggung
pasaran na taktakna. Dijero,
Oyoy ngan kari raga
badagna. Taya ci tangis nu
kapireng, taya inghak nu
marengan. Jaman harita,
kasangsaraan leuwih ilahar
batan kasenangan.
Papastén ti Gusti ditarima kalawan sadrah.
Mayit téh dijajapkeun ka
basisir kubur ku kaayaan
anu simpé, ngan sora Haji
Sodiq nu ngadunga gegerenyeman. Geus kitu mah
abringan téh bubar, nu
hirup leuwih pikiraneun
batan nu geus taya dikieuna. 

Jurig Teluh
Ku Andang S. Argayuda
Po J k m reueéuaulKinpnkega,amsnpta,aoislrnmaedonupingpébi-prtunolaaé-n
lenglang taya aling-aling,
harita téh mémang keur usum
mamareng. Bari nyeueung éndahna layung anu keur ngempur hurung luhureun gunung,
pirajeunan ngadaweung dina
bangbarung, bari ngopi maké
gula kawung, lalawuhna sampeu rumaja meunang ngagoréng.
Di buruan cai balong
boborélakan kasorot cahaya
layung, kancra bareureum
tinggareboy ngojay ka kulonka wetan, waas, mawa tingtrim kana ati sanubari. Sagala
karungsing, sagala ka pusing,
sirna tina pamikiran, kaganti
ku rasa haté anu bangblas.
Turun ka buruan mawa awur
sacanggeum, wur parab lauk
di awurkeun ka tengah balong, cai balong ngadakngadak motah ku lauk anu
parebut parab, aya ku éndah.
Keur kitu aya anu uluk
salam, sanggeus dijawab, anu
uluk salam téh di ajak ka jero
imah, duaan tamu téh, lalaki
wungkul, sanggeus basa-basi
tandana ngaku ka tatamu,
terus ditalék pamaksudannana pangna datang sore-sore
jiga aya penting.
“Punten tumaros, aya
kaperyogian naon atuh salira
téh, sumping ka rompok
Akang sonten-sonten kieu”.
Bari neuteup seukeut, tatamu
téh langsung ditanya pamaksudannana.
“Hatur nuhun ditaros
Kang, puguh Abdi téh gaduh
anu udur,” rengkuh sopan
cumarita, jiga-jiga anu
dareuda.
“Ka dokter atuh Ayi, ulah
ka Akang.”
“Parantos éta ogé, nanging
teu acan aya perobihan, manawi waé ngalangkungan diri
Akang, Alloh marengkeun
kana tujuan Abdi,” tatamu téh
keukeuh rék ménta tulung.
“Anu tiasa
ngadamangkeun deui anu
udur, sanés dokter, ogé sanés
obat anu dipasihkeun ku dokter, sanés dukun, sanés jalmi
sapertos Akang, tapi cageurna
manusa tina udur, éta mangrupi kuasana Alloh SWT.”
“Leres kahartos pisan,
Kang, tapi pan cenah kedah
nganggo cukang lantaran, numawi abdi ka dieu nepangan
Akang, manawi baé pendak
cukang lantaran ngalangkungan katiasa salira Akang.”
“Saha anu teu damangna,
sareng panyawat naon?” ditalék ku pananya kitu, tamu
téh bet ngeluk alum, dumareuda, cumalimba, matak
watir.
“Pun bojo Kang, tos lami
keuna ku panyawat bareuh
beuteung, punten waé Kang
abdi tulungan.” Emh, istrina
geuning anu udurna téh,
paingan titadi tatamu téh
alum waé, panyakit busung
geuning, hésé gering kitu mah
diubarannana.
“Dupi bumi di palih mana
Yi?”
“Abdi ti Cibeureum, palih
tonggoheun Rancah, Kang.”
Nu ditanya ngajawab nuduhkeun tempat pangancikannana, ngabéjakeun
sacéréwéléna.
“Ayeuna mah Ayi jung
geura mulang, engké saatos
magrib Akang ka ditu.”
Karunya, rék ditingali waé
anu udurna, niat karena Alloh
taalla.
Nyubadanan jangji, bérés
solat maghrib miang ngajugjug Rancah, nembus leuweung geledegan anu
harieum canéom, nepi ka Kojéngkang, tuluy nurugtug
mudun mapay lembur, geus
jiga di kota, lampu listrik
baranang di tiap buruan.
Datang kanu dituju,
kasampak loba jalma anu
keur narungguan nu gering,
sanggeus uluk salam sup ka
jero, nu gering pada ngariung,
nangkarak bengkang beuteung kembung, beungeut celong, awak rangkébong.
Deudeuh teuing, ieu mah panyakit geus parna, duka bisa
diubaran duka moal, ceg bitis
anu gering téh dicekel, diteuteup bari diobrolan sangkan
mawa katenangan kanu gering.
“Ibu sing sabar sing
tawakal, kadang hirup
manusa kedah ngalaman
cobaan sapertos kieu, mung
ka ikhlasan haté anu tiasa
ningtrimkeun diri, mung
Gusti Alloh anu tiasa nulungan urang, mung Gusti
Aloha nu tiasa ngadamangkeun deui urang,” diobrolan,
anu gering téh unggeuk tanda
ngarti, cipanonna ngalémbéréh mapay pipina.
Sanggeus mariksa anu
geringna, nguniang hudang
muru ka tengah imah, ménta
cai hérang rék di du’aan jang
anu gering, sanggeus aya,
prak dzikir di kamar ngamalkeun élmu pikeun ngubaran,
khusu ngadu’a téh, tapi aya ku
anéh gelas anu digolérkeun
ber ngagerebeg caina nepi kamuncrat, kila-kila jigana mah,
tapi bet asa aya anu nepak
punduk, piraku aya jurig
onaman.
Teu loba carita, cai titah
dibikeun sina dileueut kunu
gering, bari diubaran beuteungna, susuganan, teu dibé-
jakeun kajadian keur ngadu’a
mah bisi rareuwaseun, teu
terus kapanjangan, sanggeus
tugas bérés terus amitan mulang, diandeg ogé ku nu boga
imah, alesan rék neruskeun
dzikir di imah.
Rék jung pisan miang, anu
boga imah muntangan leungeun, terus tumanya ngaharé-
wos, bari panonna carinak
dak.
“Kang kumaha pun bojo
téh kinten-kintena, naha tiasa
damang deui?” Nu muntangan téh keukeuh hayang apal
kana kaayaan bojona.
“Wallohu allam bi syawab, Akang teu gaduh katiasa
nyageurkeun, ukur boga élmu
saeutik pikeun ngubaran anu
udur, nanging cageurna mah
mangrupi kuasa Gusti Alloh
SWT”. Dijawab kitu téh,
manéhna unggeuk, pamuluna
alum ngungun, beurat ka bojo
anu keur nandang lara.
Mulang geus rada peuting,
maké motor nyemprung ka
tonggohkeun, liwat Kojéngkang jalan poék meredong,
leuweung mahoni sapanjang
jalan matak geueuman, matak
keueung, teu ieu jadi piker ras
inget kana kajadian tadi, bisi
aya anu rék dengki, buru-buru
mulang dirusuhkeun.
Sanggeus beres solat jeung
wiridan, kuring ngagéléhé
kana korsi panjang di tengah
imah, indung budak geus saré
tibra, kitu deui barudak duanana geus kérék ti soré kénéh,
teu enak rarasaan, jadi teu
bisa saré, nyileuk sorangan
nepi ka wanci tengah peuting.
Kira-kira jam dua welas, imah
ujug-ujug ngariyeg, korsi anu
dipaké gégéléhéan ngagerebeg, sugan mah aya lini, terus
luncat rék ngahudangkeun
barudak, imah ngariyeg deui,
keur kitu geblus aya anu asup
ka tengah imah.
Hiji mahluk pikagilaeun
ngabedega dina juru rohangan
tamu, tangtungan badag rubak, kulit beuteung babarendilan, dada babaling
bingan, beungeut bosongot,
irung pengék, mata bolotot,
sungut calawak, huntuna
ranggéténg sareukeut, awak
buligir ukur dicawet, huluna
gundul, tina hulu nepi kana
tonggong pinuh ku tanduk,
ramo-ramona sareukeut
paranjang.
“Mahluk nanahaon, bet
pikagilaeun, boa anu rék
ngarogahala yeuh!”
gegerenyeman dina haté,
bakat ku kagét jeung gila
nempo mahluk anu sakitu
seremna, kuring mundur
sababaraha léngkah, ngajauhan tina korsi, ceg kana
gobang anu ngagantung dina
tembok, jaga-jaga bisi ieu
mahluk téh rek niat jahat.
“Hey mahluk kajajadén,
andika saha jeun anu timana?
aya naon kuwawani asup ka
imah kula tanpa bema
krama?” Ngawanikeun diri,
tumanya ka éta mahluk, anu
ceuk tetempoan mah jiga
siluman buhaya.
“Ha ... ha ... ha ... héy
manusa, kula samber nyawa,
datang kadieu rék nyabut
nyawa manusa.
” Éta jurig ngomong
bosongong, seuri babarakatakan, mata burial buncelik,
suku téténjrag, imah ngadakngadak inggeung, jantung
ratug asa rék murag.
“Oh, jadi anjeung téh jurig
teluh?”
“Enya, kula datang kadieu
meunang pancén titah nyabut
nyawa manusa.”
“Kelanan, sakanyaho kula
mah anu sok nyabut nyawa
téh, nyaeta malaikat Izrroil,
lain bangsa anjeun”.
“Lain malaikat Izrroill
waé, kula ogé bisa nyabut
nyawa, geus loba manusa anu
dicabut nyawana ku kaula,
sakeudeung deui anjeun ogé
bakal dicabut nyawa ku kaula,
ha... ha ... ha ...” Éta siluman
édan, nyarita jiga anu enya,
dasar jurig teluh.
“Tong nyingsieunan, da
kula mah teu sieun ku paéh,
tapi kula mah yakin moal paéh
ku bangsa anjeun.” Teuneung
ludeung, yakin kana kuasana
Alloh SWT, teu ieuh sieun ku
ancaman jurig nyiliwuri.
“Ha ... ha ... ha ..., kula mé-
mang datang ka dieu rék ngala
jiwana manusa, éta geus mangrupa tugas kula anu moal
gagal.” Éta jurig tetep
ngomong kitu dibarung ku
seuri babarakatakan, matak
sawan anu borangan.
“Rék ngala jiwa saha atuh
anjeun téh?” Kuring tumanya
panasaran, najan surti kana
tujuannana, tapi hayang apal
tina caritana.
“Ha ... ha ... ha..., kula rék
nyabut nyawana anu ngaran si
Andang, geura tuduhkeun,
mana anu ngaran si Andang?”
Beu bener waé geuning ieu
samber nyawa téh rék ngarogahala, rék ngala nyawa ka
diri.
“Inni tawakallttu alallohi,
robbi wa robbikum, héy jurig
teluh, di dieu mah euweuh
anu ngaran si Andang ieuh,
tuh di ditu, di Rancah
meureun”. Kuring tegas
ngomong ngabohong ka éta
jurig, nuduhkeun kanu jauh.
Na da éta mah, sanggeus
dibéjaan kitu, éta jurig
siluman téh ngagibegkeun
awakna, terus ngabelesat
hiber ka kidulkeun, muru
panuduhan.
“Huh, dasar jurig belegug,
jurig euweuh kanyaho, lolong
bonconong, puguh uing anu
ngaran si Andang téh”. Bari
ngucap sukur kuring ngarenghap narik napas panjang, allhamdulillah bisa leupas tina
pangrogahala jurig teluh.
Geus aman mah terus
ngagéléhé deui kana korsi
panjang urut tadi, peuting
beuki simpé, pipikiran jadi
ngacacang kaman-mendi,
nepi ka datang waktu subuh,
bangblas teu bisa saré. 

Ku U p n N saeekukntnuiogKtertukd-ahnapawneaekantdaostaiet-u
jaring-diaping, ginulur karahayuan. Saban poé manéhna
tigin pisan ngalatih diri,
ngawalayar rupa-rupa kasantikan kaprajuritan, anu
perlu dipibanda ku unggal
satria.
Dina jaman harita di
unggal dayeuh karajaan, sabulan sakali sok diayakeun
tongtonan di alun-alun,
nyaéta anu disebut “sené-
nan”. Demi anu sok dipintonkeun dina senénan,
sawarnaning kasantikaan
ngolah gagama, saperti ujungan, maén pedang, maén
tumbak dina kuda, tanding
keris jeung katangkesankatangkesan lianna, sakur
anu jadi kamaheran prajurit.
Anu matak disebut “sené-
nan” lantaran diayakeunana
téh dina saban poé Senén
kahiji, unggal bulan.
Kacaritakeun senénan
anu baris diayakeun harita,
kaasup anu bakal pangraména, sabab nincak dina
bulan “kenem” (Mulud). Nurutkeun adat kabiasaan
jeung kapercayaan urang
Jawa, dina bulan éta téh sok
dipaké nyipuh wewesan, kasantikan, kadigjayaan, bari
mamérkeun gagaman pusaka jeung rupa-rupa pajimatan. Pidua-tilu poéeun deui
kana prungna senénan, para
bupati, ponggawa ti nu jauh
ti nu deukeut, kabéh merlukeun datang ka dayeuh
Mataram. Aya anu ngan
saukur arék seba jeung
njumponan puraga wungkul,
jeung aya anu ngahaja arék
milu ngadu jajatén. Kitu deui
rahajat biasa, ti suklakna ti
siklukna geus merul daratang ka dayeuh, ngahaja arék
lalajo senénan.
Gancangna carita geus
cunduk kana waktuna. Alunalun sakurilingna dipucuk
jeung dibebetek, lawé ronték
ting kélébét, umbul-umbulna melengkung, ting hiliwir katiup ku angin leutik.
Babancong geus dihias, lir
pajangan pangantén.
Samalah korsi gading palinggihan Sultan ogé, harita geus
dipindahkeun ti pasebanna.
Di kenca-katuhueun babancong, kitu deui di saparatparat jalan, anu baris kalang
kungan ku Kangjeng Sultan,
ti karaton ka alun-alun, rajeg
prajurit katut gulang-gulang
anu nyarekel tumbak jeung
pedang. Jalma-jalma noyék
di sakuriling bungking alunalun, kolot budak, awéwé
lalaki pasedek-sedek, pada
hayang meunang tempat nu
panghareupna. Sanajan
harita masih kénéh isukisuk, tapi ku perbawana
hawa jelema anu mangréburébu, geus karasa panas
hareudang. Gamelan jeung
monggang muni piligenti. Ti
waktu rebun-rebun kénéh
ogé geus ditabeuh taya
lirénna, ngalagukeun lagu nu
matak gumbira, ngahudangkeun sumanget kaprajuritan.
Teu kungsi lila jelenggung-jelenggung goong
kabuyutan disada, tangara
Sultan rék rawuh. Jalma
mojég, ting euleungeung bari
jaréngké. pada hayang awas
ka nu jadi panembahan.
Kangjeng Sultan geus anjog
ka babancong, diiring ku
Ratu Padmi, ditema ku para
ceti jeung emban, anu
marawa upacara karajaan,
epok lampit, tumbak binang
sawunggaling jeung
salianna. Katingalna hurunghérang murub-mubyar,
pusaka emas sinangling, ditarétés ku sosoca. Gamelan
jeung monggang agem
ngalagukeun kebojiro.
Sanggeusna beres lalinggih,
Sultan maparin isarah ka
Senapati Ronggonoto, supaya senénan geura
dimimitian.
Senapati Ronggonoto
gasik maréntah ka tamtama,
supaja nandingkeun nu rék
ujungan. Nu rék diadu ujungan kabéhna aya genepan.
Ku tamtama prak diatur, dipasangkeun dua-dua. Ger
diadukeun sapasangsapasang, di satengahing
alun-alun. Pohara raména,
silih gitik silih gebug ku hoé
sagedé indung suku, panjangna kira-kira sadeupa.
Keur ngajaga bisi kakeunaan
sirah, kabéh maraké balakutak; bincurangna ditutupan
ku kulit munding nu geus
meunang ngagaringkeun. Nu
diarah babakuna indung
suku, sabab cek anggapanana nya lebah dinya
mamarasna téh. Mimitina kacar anggang,
paneunggeulna diulinkeun, nguriling bari
jeung ngigel, tincakna
ninggang wirahma, dina
lagu léang-léang.
Upama aya nu kakeunaan, nu lalajo ger sarurak, mapanas ka nu
talingeuh. Beuki lila
beuki ragot, ngagitik
patarik-tarik, ting jalebred ting beletak.
Upama geus aya nu
ngarumpuyuk, kakara
disapih. Nu éléh gancang digotong, nu unggul réngkénék ngigel
deui, tandang nangtang
sugan aya lawan séjénna. Anu unggul diadukeun jeung nu unggul
deui, nepi ka tungtungna ngan tinggal
sapasang deui. Ger
ramé diadu deui, jago
lawan jago, pada kesit
pada rikat, pelit dilawan
pelit. Saharita mah taya
nu bisa ngira-ngira,
mana nu baris unggul,
mana nu bakal kasoran.
Kira-kira geus satengah jam
lilana, anu saurang katara
geus rada leuseuh tanagana,
nyingcetna geus kurang
tanginas, nakisna geus kurang tapis. Ku lawanna terus
dibabuk-lalaykeun, nepi ka
jajarigjeugan. Sabot kitu ki
lawan mundur saléngkah,
hiuk paneunggeulna diheumbatkeun, rikat ngan
sakolébatan, beletak keuna
meneran indung sukuna nu
katuhu. Harita kénéh bru
ngarumpuyuk, tuluy nyuuh
henteu kuat nangtung deui.
Ku tamtama diburu sarta
terus diparéntahkeun supaya
gancang digotong, dikaluarkeun ti pakalangan.
Ki lawan, anu unggul téa
henteu buru-buru ninggalkeun pakalangan. Bari maké
balakutak rampayak manéhna ngigel ngibing lagu rajakrajak. Barang geus deukeut
ka payuneunanan, brek tepak deuku ku tuur kénca,
cedok nyembah, gék diuk
mendeko. Ku Senapati balakutakna dipiwarang dibuka.
Barang bréh beungeutna ku
Senapati katingali, anjeunna
ngarenjag lain meumeueusan. Sing horéng anu pangunggulna dina ujungan téh
... Ki Ukur.
Senapati Ronggonoto
nyaur bari keding hangit:
“Euh kutan manéh jelemana, anu unggul dina ujungan téh?”
“Sumuhun dawuh,” rintih Ukur ngawalonna.
“Ulah waka ieu aing,
boga rasa pangpunjulna.
Ujungan mah ngan saukur
kasantikaan pikeun prajurit,
lain keur nu bakal jadi tamtama. Ayeuna ku kami
manéh baris diadukeun deui
jeung Ki Jajengrono, tamtama anu geus kahot.”
“Abdi dalem tansah
ngiringan sakersa,” walon
Ukur. Sikepna henteu
galideur, tapi henteu pisanpisan nembongkeun pasemon angkuh.
“Jig ayeuna geura sasadiaan! Kami hayang uninga,
geus nepi ka mana pangabisa manéh enggoning ngolahkeun tumbak, bari
tumpak kuda.”
Ki Ukur henteu talangké,
cedok nyembah tuluy undur.
Jelenggung-jelenggung
goong ditabeuh deui. Senapati ngembarkeun, yén anu
baris dipintonkeun ayeuna,
kasantikan tumpak
kuda bari ngolahkeun
tumbak. Ger nu lalajo
surak ayeuh-ayeuhan,
bari moyeg hayang
geura nyaraksian.
Répéh nu surak, ditema
ku sora gamelan, ngalagukeun lagu panglima, sorana halimpu
angin-anginan. Henteu
kungsi lila torojol Ki
Djajengrono, nitih kuda
dawuk ruyung. Dasar
kuda palajaran, sisirig
bari adéan, tincakna
ninggang wirahma,
luyu jeung sora gamelan. Ki Tamtama segut
sigit, anggoanana sarurup, niron-niron ponggawa tedak Astina. Ger
nu lalajo sarurak deui,
kataji ku Ki Tamtama.
Di Mataram mah kabéh
abdi jeung pradjurit
geus pada nyaho kana
kagagahan Ki Tamtama
Jajengrono, kapetengan tukang nundung
musuh, ngusir nu rék
julig dengki.
Ti lawang beulah
kidul jol Ki Ukur,
tumpak kuda hideung
lestreng, turangga Batara
Wisnu. Leumpang kuda
lalaunan, teu sisirig teu
adéan, surup jeung anu
tumpakna, henteu dangong
borongongong, lungguh timpuh lir satria Kamajaja. Kitu
deui panganggona éstu
sagala basajan, da puguh
ukur prajurit.
lajengkeuneun

Peuting ka-241
Adt l N N keeailg irenahuammolsgaluunipspm.gaahanhba-gitr-éa.
Ngan, nya kitu, nu dibubungah mah, bangun teu maliré.
Kitu téh, lantaran pangaruh
haténa nu sabil, sedih jeung
nalangsa lantaran pajauh
jeung nu dipicintana.
Haténa rumasa, salah
léngkah. Rumasa teu jeung
jeujeuhan, percaya ka jalma
nu ngan ukur tembong kasoléhan luarna wungkul.
Ngan, geus kitu mah teu bisa
majar kumaha, kari tumaprak ka nu Mahakawasa
sarta ngadoa dina batinna
sangkan dibéré jalan leupas
tina mamala.
“Untung nu meuli anjeun
mah, najan kudu ngaluarkeun duit saratus rébu dinar
ogé,” ceuk adi holipah.
Niam teu nembal, Pikiranana malaweung.
“Enden putri, dupi ieu
téh di mana, sareng ieu téh
kota naon?” pokna kalah
malik nanya.
“Ih, naha teu apal kitu?
Teu dibéjaan ku nu mawa
anjeun ka dieu?”
“Teu acan!”
“Ieu téh istana holipah.
Ngaran kota ieu Damaskus.”
Niam kakara jinek, mé-
mang dirina téh ditipu ku
nini-nini. Diculik, sarta dijual
ka nu séjén, nu ahirna dijual
deui ka holipah. Kitu ceuk
pikir éta awéwé mah.
Adi holipah pamitan.
Kakara isukna deui nepungan Niam kalayan mawa papakéan sapuratina. Najan
dipisalain ku papakéan nu
sakitu aralusna, haté Niam
mah teu sing bungah. Malah,
nu karasa mah mingkin
sedih lantaran geus kacipta
kumaha héséna leupas tina
éta mamala. Mun enya ogé
manéhna balaka, da moal
aya nu mercaya, malum
dirna mah beudak beulian nu
teu bisa nangtukeun kahayang sorangan.
Pangaruh haténa nu
nalangsa, Niam brék gering.
Tuna dahar, tuna nginum.
Mun peuting ukur cungelik,
leungit pitunduheun. Atuh,
sakur nu kapapancénan ngajaga Niam baringungeun naker, sieun nu ditalingakeun
ana kumaha onam.
Kayaan Niam kitu kaémpér-émpér ka holipah. Mimitina mah, ukur nganggap
wajar lantaran tumamu
kénéh. Ceuk pikirna, geus
ngaloma mah piraku sedih,
da ku ayana di dinya téh jadi
unggah darajat, dipikaasih
ku holipah.
Béak poé ganti minggu,
kaayaan Niam mingkin pikahariwangeun. Ahirna, holipah gé ngarasa hariwang.
Mimiti wéh diubar-aber, ditambaah ka ahlina. Tapi, nya
kitu, hasilna téh jauh ti nyugemakeun, malah najan
rupa-rupa tabib gé taya nu
bisa nyageurkeun.
Kacatur deui Nikmatullah. Saperti biasa mun tas
barangsiar téh gura-giru
balik ka imah. Biasana deuih
tara leungiteun pamajikan,
mun ogé teu kasampak, pastina keur aya di indungna.
Ti imahna, salaki Niam
téh muru indungan.
Nanyakeun pamajikanna.
Tangtu wé, indungna gé
kagét, lantran poé éta mah
teu kaanjangan ku minantuna. Enya, cenah, sababaraha
poé ka tukang, minantuna
ménta diidina deui rék nganjang ka jalma soléh jeung
nini-nini téa, tapi da teu
diidinan, ngan nyarek mah
henteu, kumaha karepna wé,
kumaha pipikiranana. Kitu
ceuk indung Nikmatullah.
Nikmatullah kaluar ti
imah indungna, saterusna
mah, neangan ka tempattempat ramé. Sakur nu
pantes jeung biasa didatangan pamajikanan disungsi.
Ngan, nya kitu, nu ditéangan
téh lebeng.
Dina kayaan bingung,
Nikmatullah papangih jeung
salah saurang tatanggana.
Pok wéh kasusahna téh didadarkeun. Ari pok téh, écés,
inditna Niam téh bareng
jeung nini-nini nu biasa
nyemah ka imahna.
Papanggihan kitu, jadi
bahah keur laporkeuneun ka
pihak kaamanan. Atuh,
harita kénéh, éta béja téh
ditepikeun ka bagian kaamananan téea, minangka laporan. Ngan, nya kitu,
sanggeus sababara poé tur
ditanyakeun deui ka nu dilaporan téa, taya jawaban anu
jinek.
Peuting ka-242
Lila-lila mah, teu burung
kanyahoan, leungitna Naim
téh ngalibetkeun gubernur.
Atuh, geus kitu mah,
Nikmatullah téh teu bisa
majar kumaha. Da, kajudi,
bakal susah kacida upama
éta pasualan diréngsékeun
ku dirina.
Tilu bulan ti satasna kaleungitan pamajikan, Nikmalutllah brék gering. Langsung
parna kasakitna téh nepi ka
matak ngahariwangkeun
kolotna. Baa Nikmatullah,
Rabi Hatim. Ngumaha ka
para tabib. Teu burung
kasakitna mah gampang
pulih. Ngan, cenah, mun
batinna teu diubaran, awalahir gé bakal gering deui.
Atuh, mun terus kagegeringan mah, kasakitna bakal
leuwih parna.
Kulawarga Rabi Hatim
babadamian. Pamustunganana, neang jalma nu lain
ukur pinter ngubaran, tapi
nu sakira-kirana bisa
ngungkulan éta pasualan.
Kabeneran deuih, nu dipentaan tulungna tabib nu lain
ukur ahli ngubaran, tapi
deuih percéka jeung loba
akalna.
Lian ti ngubar-ngaber
Nikmatullah, pihak kulawarga gé terus néangan nu
ngiwat Niam. Tina hasil
panalungtikan pihak kulawarga, mémang kanyahoan, Niam geus aya di
Damaskus, rék dijadikeun
selir holipah. Ku lantaran
kitu, tabib gé ngayakeun
tarékahna téh ku cara ngajak
pindah Nikmatullah ti Kuffah
ka Damaskus.
Di tempat anyar, tabib
muka toko obat. Ngahaja
nyéwa toko sisi jalan nu kirakira baris kajojo ku balaréa.
Da maksud nu saenya gé
sangkan meunang raratan nu
dialuruhna.
“Ayeuna mah kieu,” ceuk
tabib ka Nikmatullah.
Derekdek wéh medar
tarékahna. Initina ,mah, ti
mimiti poe éta, tabib téh rék
ngaku anak ka Nikmatullah.
Kitu deui Nikmatullah mun
di hareupeun jalma séjén
mah, kudu nyebut bapa ka
tabib téh. Keur Nikmtullah
mah teu jadi pasualan. Nurut
kana sagala saran jeung papatah tabib téa.
Kabiasaan jaman harita,
lain ti basa nagara masingmasing, basa nu dipake ku
nu palinter mah basa Persia.
Kitu deui tabib jeung
Nikmatullah, maké basa
sapopoé di Damskus mah,
maké bsa Persia wé. Maksudna, nyumput buni di nu
caang, sangkan sagala omonganana teu gampang harti ku
balarea nu aya di sabudeureun éta temlat.
Can gé saminggu, toko
obat téh geus kajojo, Loba nu
ngahaja daratang ka éta tempat, lantaran kataji ku carana
nu boag toko majang obatobatanana. Tangtu deuih,
loba nu kataji téh ku pangabisa tabib téa, nu mémang
lain jalma joré-joré.

Jadi Udagan jeung Pangharepan
di Dunya Atikan
Ku Dede Muttaqin
Nuuaaanawmrgnétagbnus,attanah,yhpuéapAtlnirmliglhn ouahupbaisnmanSg,yauaéihrbattaar-i
hanahu Wata'ala.
Murid atawa santri nu bihari,
jeung murid nu kiwari béda pisan
beubeunangannana dina nyuprih
pangarti. Kitu nu kacaritakeun ceuk
"sho hibul hikayat". Anu bihari mah
téréh bisa, babari ngarti, gampang
tulur-talar.
Sedengkeun anu kiwari éstu sabalikna matak hesti; hésé ngarti, barho;
ari bubar ari poho, heubtular; heuat
beurat tulur-talar.
Padahal élmuna éta kénéh-éta
kénéh, kitu kénéh-kitu kénéh, mun
lauk mah kancra-kancra kénéh. Moal
boa mun teu salah eupan, useupna
anu bengsal (teu bangénan).
Ti antara eupan nguseup élmu
para “ulama baheula”, guru nu kapungkur, murid atawa santri nu bihari, nyaeta hormat-khidmat ka
tukang ngawuruk (guru). Jadi teu disakelaskeun jeung palayan toko atawa
tukang ngaladangan ka guru téh geus
hasil barang mah tara ieuh inget kanu
ngaladangan.
Sayyidina Ali kantos nyanggem:
"INNY 'AEDUN MAN 'ALLAMANY
HARFAN WA HIDAN.”
Hartosna: “Satemenna kuring
abidna jalma anu ngajar ka kuring
sanajan sa huruf.”
Padahal dina kasempetan anu
sanés mah, anjeunna nyanggem:
"JA’ALAKA ALLOHU HURRON
FALA TAKUN ABDA GHOIRIKA.”
Hartosna: “Satemmena Alloh geus
ngadamel anjeun dina kaayaan merdeka, omat anjeun ulah rék jadi abid
jalma lian".
Parandénékitu,arikagurumahku
Sayyidina Ali diiwalkeun da bongan
jadi syarat metik hasilna elmu, jadi
eupan nguseup élmu. Keun téa mah
campelak-cumantaka ka nu jadi guru,
najan loba pangabisa, sugih ku pangarti, pasti elmuna moal aya berekahan, da bongan ingkar tina dawuh
Rosul: “WAQQIRUU MAN TATA’ALLAMUUNA MINKUM.”
Hartosna: “Hormat (hargaan)
jalma anu ngajar ka anjeun.”
Kiwari lain sepi ku pangarti, lain
suwung ku nu berelmu, anu pinter
mah pajejel, sarjana pabalatak, ngan
nu hormat-khidmat ka guru hésé
néangannana. Munasabah adzab ti
Pangérantumibakabalaréa,sababteu
ngahargaan ka guru, teu hormat ka
tukangngawurukan,étasalasahijikamashiatan nu nimbulkeun bebendon
Pangeran, akibat elmu ngahunyud
tapi teu mangpaat taya berekahan.
Dawub Nabi SAW: "LA MAUTU
QOBILATIN AISARU MIN MAUTI
‘ALIMIN” Hartosna: Maot sa qobilah
(sadesa), leuwih enteng batan maot
saurang 'Alim (tukang ngawurukan).
Dawuhmantennadinakaterangan
anu sanes: “Al ‘Ulamau aminulloh fil
ardli.”
Hartosna: “Tukang ngawuruk
(guru), Ulama téh kapercayaan Alloh
(anu di percaya ku Alloh di ieu bumi".
Kitu Rosululloh SAW, ngahargaannanakatukangngawuruk(guru),
ka Ulama.
Demi nu jadi udagan tukang
ngawurukan (guru) ti bihari nepi ka
kiwari ceuk rarasaan mah teu robah,
angger pageuh, yén diri boga rasa diparentah ku Alloh, nohonan kamistian. Ngaping, ngajaring nya jas maniah nya rohaniah, anu dina
seuhseuhannana napak dina tilu hal:
Kahiji: Ngawarah diri sorangan (dina
ngawurukan téh) Kadua : Méré conto
(kaanujadimurid/santri)Saleuwihna
ti éta, ngahubungkeun shilaturrahim,
sinimpayan rasa ka tresna.
Dina al-Qur’an, surat At-Taubah
ayat 105, Alloh SWT, ngalahir:
“WAQUL I’MALU FASAYAROLLOHU ‘AMALAKUM WAROSULUHU WAL-MUMINUNA” (Jeung
pok caritakeun ku anjeun “Muhammad”, prak digarawe aranjeun, engke
Alloh jeung Rosulna jeugn jalmajalmaanuMu’minbakalningali(mere
pangajen) kana hasil pagawean aranjeun)
Perkara pangajen ti Alloh sareng ti
Rosulna kana hasil gawé dikala ngan
jalma-jalma, khususna hasil gawé
tukang ngawuruk (guru), disagédéngeun teu aya pimangmangeun téh, ogé
sagemblengna aya dina wewenang
mantenna duaan, urang sadaya yakin
kalawan pinuh ku kaimanan. Anamung, anu peryogi buktos, kahartos,
tur karaos téh teu aya sanés pangajen
ti papada "jalma mu'min”.
Dina hal ieu, teu sadaya jalma
mu’min kagungan wewenang kanggo
maparin pangajén, tangtosna wabil
khusus dikalangan papayung, para
inohong,nu nangtungan rayat.Sapertos anu parantos dibuktoskeun ku
UmarIbniAbdilAziz(salahsawiospapayung agung, kholifah), anu teu kinten merhatoskeunnana, ngangkat
harkatdarajatna,turngajenannanaka
tukang ngawuruk (guru), dina bagian
surat anu ditulis ku anjeunna kanggo

Layung Ngempur
di Kampus Bungur
Ku Lugiena De
Hann mkmtey yéaaui ip pnklrat tééma ajhu-na-a
dangdanan pangantén. Tapi
weléh hésé digambarkeunana. Heueuh tuda, najan
moal jauh béda jeung
kumaha prahna ari dangdanan pangantén, tapi tangtuna ogé moal sarua jeung
kailaharan anu sok katempo
sapopoé. Pangpangna lebah
rupa beungeut. Meureunan
engké gé nempo rupa
manéhna téh bakal pangling. Tarang tapak ngeningan, halis tapak ngerok,
panon meunang nyipat,
biwir beureum, pipi wé ngeplak bodas ku wedak. Enya,
moal sarua jeung sapopoé.
Komo jeung basa keur “panganténan” di leuweung
mah. Tapi ari nu panghéséna dikira-kira mah
kumaha perasaan manéhna
ayeuna, nalika titis tulis
jatukrami jeung lalaki séjén.
Teu, saeutik gé teu karampa
ku kuring mah. Ngan mugamuga wé sing gancang
pareum angen-angen anu
kungsi ngancik di manéhna
sakitu taun ka tukang téh.
Kuring mah ayeuna hayang
nempo manéhna gumbira,
sakumaha anu kungsi kaalaman baheula basa keur
“panganténan” di leuweung.
Mancalaputra mancalaputri.
Gogonjakan suka seuri.
Najan enya ayeuna mah lain
kuring anu diuk ngaréndéng
jeung manéhna téh.
“Yud, geus tepi. Hayu
turun.”
Kuring ngalieuk. Bréh
aya balandongan ngajugrug
sisi jalan. Bréh deui nu
ngalangkang sapanjang
jalan.
“Nya dina wengi Salasa
ayeuna cuang nepangkeun
pangantén, anu tadi siang
parantos kapilih ku panata
calagara. Janten ieu pangantén téh hasil rapat saleresna
mah. Malah ngalangkungan
poting sagala dipilihna ogé.
Panginten sadaya gé ngamaphum, yén tepangna ieu
pangantén sanés dumasar
cinta, tapi dumasar asas
demokrasi.”
Ger nu lalajo seuseurian.
“Sangkan teu nyangkolong kana waktos, urang lajengkeun baé kana runtuyan
acara saterasna, nyaéta
biantara pamapag ti pihak
pangantén pameget, anu
badé diwakilan ku...”
Kurunyung aya nu
nyampeurkeun ka hareup.
“Saparantosna bieu
réngsé diistrénan, nya
Akang mah badé titip diri
sangsang badan waé ka pangantén, pamugi wengi ayeuna teu janten rengat galih
kumargi muncicid kabulusan. Tapi kadé, ulah dugi ka
janten silih keukeupan di
lebet ténda. Teu kénging,
harrrrom! Tah, ayeuna mah
cuang nincak kana acara
tepang sono ti papada tamu
uleman mahasiswa.
Mangga, pangantén ngalih
calikna ka palih ditu.
Pamilon ngempel di tengah
lapang. Panitia saéna mulih
waé.”
Kuniang kuring hudang,
tuluy nuturkeun batur nu
geus leuwih tiheula.
“Wilujeng nya, Astri.
Punten teu ngado nanaon
Yanti mah. Ngadona
ngado’a wé nya. Mugia sing
runtut raut sauyunan.”
“Ah, mani kitu. Tiris,
nyaho! Jaba cangkeul deuih.
Nya, Yud?”
“Muhun, hatur nuhun.
Keun, ayeuna ogé badé
dibéréskeun. Tos bosen janten mahasiswa baé téh.”
Bieu gé waktu sasalaman
jeung si Yanti katara semu
bareubeu panonna téh.
Ayeuna sanggeus pahareup-hareup, beuki sidik
aya nu merebey lalaunan.
Kuring ngalenyap sakedapan.
8SAN
GGEUS lima bulan
hahadéan, kuring karék apal
lamun Melani téh horéng
geus dijodokeun ka anak
sobat bapana. Jodo pangré-
rémo, da kolotna séwangséwangan nu boga karep.
Sasatna geus dipaheutkeun
ti jaman nu dijodokeunana
pada-pada budak kénéh.
Minangkana mah ngantengkeun tali babarayaan éta
téh. Lantaran kolot duanana
geus sosobatan ti baheula
mula, ti pada-pada can kuré-
nan. Sanggeus itu ieu boga
kulawarga, babarayaan tuluy
manjang. Duanana remen
silih anjangan. Tina cukang
silih anjangan, timbul baé
niat ngamprokeun budakna
séwang-séwangan. Nyampurnakeun babarayaan ku
cara bébésanan.
Kuring mah waktu apal
kitu téh maké kungsi seuri
sagala. Enyaan, asa peta
ménak jaman tai kotok dilebuan. Manjangkeun baraya,
sakalian manjangkeun kukusumahan. Sawaja sabeusi,
jodo kudu ka pada-pada
rudan-radén deui, sangkan
rundayanana angger radén,
boga jabatan, beurat beung
har, teu tuluy jadi rudin.
Enya, asa lucu ngadéngé-
na ogé, basa dina hiji
mangsa manéhna bruk-brak
perkara éta. Nyarita kituna
téh bari ngangluh, lantaran
manéhna sorangan teu satuju béak karep. Tapi da
angger ari nu ngaranna
kolot mah gedé peurahna.
Piwujuk sepuh téa, ana geus
ragrag téh sok tara bisa
dionggét-onggét deui. Komo
deui ieu ninggangna ka
budak awéwé, anu tina jihat
posisi mah kaitung héngkér.
Kuring sorangan banget
teu ngarti, jaman kiwari aya
kénéh kolot anu jalan pikiranana mendet di jaman
kumpeni. Ongkoh ngota, ari
milih jodo nyeplés urang
désa. Padahal ayeuna téh
geus asup millénium anyar,
Bung! Jaman sadaya-daya
kumaha nu dibendo mah
parantos lami liwatna ogé.
Orde Baru nembé kamari
pisan réngsé makalangan,
saatosna dioyag-oyag ku rahayat.
Kuring mah nyahona
kana jodo pangrérémo,
kawin paksa, atawa naon
waé lah ngaranna, ukur
samet tina sinétron.
Émbohna tina buku
roman Malayu heubeul anu
sok dipaké bahan ajar mata
kuliah aprésiasi sastra. (Tara
ngahajakeun hayang maca
sorangan. Da nyaho, teu
ramé eusina ogé. Jaba
basana matak lieur.) Kitu
deui di alam nyata, asa can
kungsi manggih bungkeuleukanana (ari lain
samet dungéng-dongéng nu
katarima di tengah jalan
mah). Apa jeung Ema
nyalira -enya, kolot kuringamprokna téh apan lantaran
batu turun keusik naék téa.
Padahal mah duanana ogé
dibabarkeunana jauh tangéh
ka kamerdikaan.
Ari taun dirapalanana
ampir bareng jeung pemilu
nu kahiji. (Basa kuring lahir,
yuswa Apa ngagayuh ka opat
tilu). Tangtuna ogé dina
jaman harita kolot manéhna
mah masih kénéh mamaké
calana kodok, ulin diburuan,
kumaha prahna budak leutik. (Da Melani téh cikal ti
opat sadulur).
Tapi satuluyna mah rada
eungkeut-eungkeut kaharti
ogé. Kuring inget, yén dina
ngaran manéhna sorangan
aya ngaréngkol kecap
kusumah. Melani Rianti
Wiryakusumah, éta apan
ngaran lengkep manéhna
téh. Heueuh, mana kitu gé
karuhunna téh ménak bolongkotan –duka wadana
duka nanahaon. Da maenya
teuing ari jalma biasa maké
ngaran kusumah-kusumah
kitu mah. Kuriak diseungseurikeun batur. Bapana
Melani –anu sarua maké
ngaran kusumah di tukangna- kaselir minangka pajabat di lingkungan pamaréntahan propinsi. Kitu deui
pimitohaeunana –malah ieu
mah di pusat ngajabatna
téh. Ari picaloneun salakina
sakola di... STPDN! Cindekna, duanana ogé bijil ti
kulawarga pamong praja.
“Jadi kumaha atuh?” cék
manéhna bari ngarahuh.
Kuring ukur ngarénghap
panjang, teu ngawalon
nanaon.
“Naha teu ti basa éta Mel
nyariosna? Puguh pan kieu
buktina ayeuna mah. Tos
baseuh lamun ngojay téa
mah,” cék kuring laun,
sanggeus ngarénghap deui
pikeun anu kadua kalina.
Na jero haté mah rada
nyalahkeun ogé ka manéhna
téh. Heueuh, naha karék
bruk-brak ayeuna atuh.
Paingan unggal dikolongan
hayang nganjang ka imahna
manéhna sok tara méréan
waé. Horéng kitu geuning
jujutanana téh.
“Rumaos, Mel lepat
lebah dinyana mah. Tapi da
badé diwartoskeun ayeuna,
kamari, atawa basa éta,
raraosan mah asa sami
waé.”
“Muhun, upami kitu
mah naha teu nyarios ti
mimiti waé?”
“Nu dimaksud mimiti
téh iraha? Saméméh urang
hubungan, atawa saatosna?
Pami enya kapungkur terang
Mel tos dijodokeun, naha
Yudi angger bakal ngadeukeutan Mel?” manéhna
anggur malik nanya.
Kuring ngabetem deui.
“Tadina mah susuganan
si Papap rada leuleus
meueusan. Da Mel téh tos
déwasa. Tos badé duahiji
yuswa gé. Kuliah sakedap
deui bérés. Kénging meureun lamun Mel gaduh
pamilih sorangan. Peupeuriheun nuju SMA mah sok dihalang-halang waé. Tapi
angger wé keukeuh peuteukeuh. Malah asa tambahtambah, kétang,” cék ma
néhna deui.
Huleng waé duaan tingharuleng. Manéhna nanggeuy gado, neuteup ka lebah
jalan anu wuwuh macét ku
kendaraan. Kuring mah
ngadon tatanggahan bari
sakapeung ngarérétan ka
manéhna. Najan tadi bisa
seuri heula, teu burung
karasa aya nu ngahéab ogé
kana dada.
Calon camat cénah
lalakina téh. Sakolana di
STPDN. Maké panasaran
hayang apal sagala ka jelemana. Enya, ka si calon camat
téa. Siga kumaha rurupaanana. Pipanteseunana
téh buukna cepak modél
militér, maké seragam potongan ngetat. Unggal panggih jeung senior tara leupas
ti saluir hormat.
(lajengkeuneun)

Barger
Ku Budi Riyanto Karung
”A, dupi Aa kantos ngaraosan barger?”
”Barger, ager meureun! Lain
kungsi deui Aa mah ngagémos
disebutna ogé ka nu kitu mah.
Naha manéh bet nanya kitu?”
”Ager mah nu sok diiderkeun ku Mang Soyon, ning sering ngalangkung ka dieu, nu
ngadamelanana Bi Erum di bumina. Encid ogé terang ti kawit
ngadonanana dugi ka nyitakna.
Ieu mah barger, A. Aa uninga?”
”Nyaho siah! Piraku Aa teu
nyaho nu kitu-kitu acan. Lain
barger, ager éta téh sabenerna
mah da manéh mah sok dédé-
ngé tara. Ngadéngé ti saha ager
disebut barger?”
”Barger, A bar ger, diseratna
téh eb bar bar eg ger ger, barger.
Terang ti Si Bucir Encid mah, Si
Bucir dipaparin barger saciwit
ku Dén Arom putra Pa Érwé
Ejim ..”
”Pa Jim lain Ejim.”
”Sumuhun anu didamelna
di bang. Tilas nyepengna ku Si
Bucir téh teu diséka teu diwasuh, diasong-asong kana irung
Encid, ’Urang mah tas dahar
barger siah.’ saurna. Mani seungit téh, A bénten sareng angseu
ager Mang Soyon. Da apan bénten, barger barger , ager Mang
Soyon ager Mang Soyon.”
”Manéh geus nempo kitu
jiga kumaha rupana?”
”Seeering atuh da sering tepang, sakarupi sareng Aki Juhé
jangkung alit-jangkung alitna
ogé mani nyeplés bubuhan
Mang Soyon téh apan putra Aki
Juhé.”
”Aa mah nanyakeun rupa
barger, Kencid lain nanyakeun
rupa Mang Soyon!”
”Hé hé … Eu anu kaimpleng
ku Encid mah teu tebih ti curuk
Si Bucir wé rupi barger téh margi
apan anu kaangseu seungitna
ogé curuk Si Bucir nu diasongasong kana irung Encid. Mani
leucir, tilas lisah tina barger
ongkoh tilas dilamotan ongkoh.”
”Ih ararijid teuing!”
”Na da kaangseuna mah
mani seungit, A.”
”Ah saseungit-seungitna ogé
curuk budak bedegul. Ih gareuleuh, urut ngorong urut naon.”
”Da anu ditaruang mah
sanés curukna, burgerna. Moal
arijid margi barger mah bungkusna ogé kantong keretas disaé-saé digambaran jalmi nuju
imut, rupina mah nguningakeun
wiréh barger téh raos pisan.”
”Nempo di mana manéh
bungkus barger?”
”Ningali di téras bumi Pa
Érwé Ejim ….”
”Jim!”
”Sumuhun, nuju digulanggapér ku Si Suiti, ucing jabrig
Dén Arom sawaktos-waktos
diangseuan diseuseup dugi ka
peureum-beunta.”
”Wah boa barger téh parab
ucing meureun, Cid kaya kitu
mah.”
”Ah sanés, A da pangaosna
ogé mani awis langkung-langkung ti pangaos kéré jaér sareng
tambusu.”
”Ih nu baleunghar mah parab ucing ogé marahal leuwihleuwih ti harega kadaharan
urang-urang.”
”Katuangan Aa mah limus?!”
”Lain kadaharan Aa, Kencid
kadaharan urang saréréa! Pais
tahu, kasréng, seupan léjét,
sepan kacang peda, ceplok
endog …, haregana téh mahal
kénéh parab ucing.”
”Euleuh, boro Encid badé
nyuhunkeun dijajap ka Aa nga
galeuh, hoyong ngaraosan.”
”Naa kadedemes teuing
maké hayang ngasaan parab
ucing!”
”Sanés parab ucing, A hoyong ngaraosan barger Encid
mah kabita ku seungitna.”
”Montong siah bisi matak
katurelengan!”
”Weureu, A?”
”Lain weureu, Cid kapaéhan
téh balas ngajenghok tempo
mayar mahal pisan.”
”Ning Aa uninga pangaosna.”
”Pan bieu ceuk manéh bé-
jana haregana mahal pisan
leuwih ti kéré tawés.”
”Kéré jaér.”
”……………………………….....”
”Dupi Ceu Némah tiasaeun
kitu ngadamel barger?”
”Ceu Némah pamajikan
Kang Umin? Moooal, Cid da
manéhna mah tukang ulén.”
”Sawios babargeran wé atuh
manawi pangaosna moal awis
teuing.”
”Is teu meunang sagawayah
barang jieun kadaharan mah,
bisi salah bungbu! Hayoh waéh
kéh tempo dihékak matak
jéngkoleun. Teuing mun nanyakeun ka Téh Héni mah geura,
Cid pantesna téh bisaeun nyieun
barger.”
”Moal, A pan Téh Héni mah
kasenengna ogé seupan
kangkung sareng sambel kemir.”
”Hih pan barétona kungsi
sakola di Aliyah.”
”Dupi di Aliyah diwulangkeun ngadamel barger kitu, A?”
”Lain kitu, sahanteuna
sakola di Aliyah mah pan loba
babaturanana urang kota, sugan
saurang-urangeun aya nu
bisaeun nyieun barger, Cid.”
”Kumaha upami naroskeunana ka Ceu Enit?”
”Wah barangasan Ceu Enit
mah! Mending ka Téh Héni.”
”Wegah ngalangkungan
gangna, A Encid mah ka bumi
Téh Héni téh, aya soang galak
sok nyuruntul badé ngalodok.
Soang Pa Barki .”
”Sok salah waé manéh mah
nyebut ngaran batur téh. Pa
Bakri lain Pa Barki!”
”Sanés lepat Encid, A lepat
Pa Barki wé bet sesah-sesah jenengan Pa Barki, padahal nu
gampil wé Pa Barki teu kedah Pa
Barki. Sareng saéna mah teu
kedah ngingu soang deuih supados Encid teu dilodok.”
”Ké ku Aa dipanginjeumkeun sapatu but ka Bi Enjuh,
Cid. Dilodok ogé moal kua-kieu
make sapatu but mah.”
”Uo! Alim ah, sapatu but Bi
Enjuh mah bau asin cucut.”
”Geus lah mending ka Téh
Héni ceuk Aa mah, Cid bau
meueusan mah jamak tahan
wé!”
”Katawisna mah Aa ogé hoyong ngaraosan barger yeuh.”
”Henteu siah! Paur weureu
Aa mah ngadaharna ogé.”
”Ning sapertos anu ngajujurung pisan ka Encid kedah ka
Téh Héni!?”
”Pan mun manéh ka ditu
sakalian Aa mihapé surat.”
”Heu heu … Teu kapok kitu,
A? Sanés upami kauninga ku
Ceu Enit Aa nyeratan ka Téh
Héni téh sok dirogahala dugi ka
barengep?!”
”His ulah geruh, Cid!!!
“Bah Aceng, eureun heula atuh!”
ceuk Sobirin nu keur ngadekdek
nyieun jojodog tina kayu bahbir.
“Ih,.... puguh deuk nyimpang ieu
ge, sugan bae aya kopi jeung Jacok”
tembal Bah Aceng bari ngaleok
mengkol ka imah Sobirin nu teu
sababaraha jauh ti jalan satapak.
“Can ngopi kitu tadi isuk?” cek Sobirin ngaheureuyan Bah Aceng nu
hirup ngaduda aya kana tilu taunna.
Puguh Bah Aceng teh kaasup jalma
goreng nasib, geus lima kali kawin tapi
taya anu awet hiji ge. Lalaki cikalna, nu
opat mah kabeneran awewe kabeh.
Anak cilak jeung anak kadua katilu
geus rarumah tangga, tinggal dua deui
anu can kawin teh. Ayeuna Bah Aceng
teh hirup nyorangan di saung kebon
Haji Madropi, itung-itung tunggu
kebon bari pepelakan rupaning
cau,sampeu jeung suuk. Mun aya nu
nitah macul boh ngored teu burung di
lalakonnan da kasurung ku butuh tea.
Kitu deui ku Haji Madropi sok dititah
ngalelencaran gawe di sawah boh di
kebon, sangkan nu garawe teh teu melencing. Nya minangka upahna teh
mun panen sok meunang bagian pare
ti Haji Madropi sakarung dua karung
mah. Cukup eta ge sakalieun sorangan
mah ti panen ka panen teh.
“Boro-boro ngopi, keur kosong
puguh di saung teh,” tembal Bah Aceng
bari gek diuk dina golodog. Keur guntreng ngobrol ngaler-ngidul, torojol Bi
Emeh mawa kopi dua gelas ngebul
keneh. Kituna mah surtu Bi Emeh teh,
karunyaeun ka Bah Aceng nu hirup nyorangan bari teu boga imah-imah acan.
Tapi sanajan kitu anak-anakna nu geus
rarumah tangga teh sok aya ngalongokan kolotna bari nngirim kadaharan
sayaya-aya.
“Bah Aceng, ari kamari lain aya
lanceuk di dinya, Bi Arsah, nu di
Jakarta?” cek Sobirin bari rada ceungkat.
“Enya, aya... aya naon kitu?” Bah
Aceng malik nyanya semu nyureung.
“Atuh ngirim oleh-oleh
nya?” ceuk Sobirin ngaheureuyan .
“Enya, ngirim oleh-oleh
tea mah, tapi...” tembal Bah Aceng tapi
nyaritana teu diteruskeun.
“Heueuh tuda, abong-abong ka
jalma anu teu gableg tur sangsara
saumur-umur, cil atuh mun balik ka
lembur teh nyamperkeun ka saung
kuring. Ieu mah kalah ngendong di
imah sipat adi Si Mimin. Padahal ti
imah Si Mimin ka saung kuring teh teu
sababaraha jauh ieuh, ukukr kahalangan ku balong Pa Haji. Naon hesena
nyampeurkeun ka kuring, nanya beja
ka adi sakandung. Ieu mah palias, nepi
ka balik deui ka Jakarta, kuring teu dianjangan, komo ditanya beja mah. Aya
eta ge ngirim Jeruk Garut sakeresek
kira aya lia siki mah. Ku kuring eta
jeruk diantep wae nepi ka manehna
mulang deui ka Jakarta” ceuk Bah
Aceng ngemu kakeuheul.
“Ayeuna jerukna aya keneh nyah?”
“Boro-boro... beak dileyek teu didahar hiji-hiji acan” tembal Bah Aceng
bangun ceuceub naker kanu jadi dulurna.
“Ah,... Bah Aceng mah teu lebareun
Jeruk Garut pangirim dulur nepika
dileyekna. Mun dibikeun ka kuring,
meureun di dahar dimangpaatkeun”
ceuk Sobirin milu manglebarkeun.
“Keuheul tuda, itung-itung meupeus keuyang bae. Rek ngambek ka
jalmana kalah geus balik ka Jakarta”
tembal Bah Aceng bari leguk-leguk nginum kopi panyodoran Bi Emeh.
Ayah Kawunglarang
Rancah 46387
Duh Angkot
Turulut hape disada. Dibuka. Bray
sms ti Ki Dulur, Kang Émha.
“Énjing urang ka Manglé, urang
bahas tugas téa. akantenan akang aya
perlu ka Téh Tuti,” pangajakna semu
nu nitah.
“Siap. Tabuh sabaraha? Saha waé?”
“Jam salapan wé!” balesan singket,
teu nyakup kana sakabéh pananya.
Gusat-gesut mérésan pagawéan
imah, da ceuk sms ge jam salapan kudu
geus aya di Manglé. Rét jam katémbong pukul dalapan saparapat. Duh
can bérés kénéh waé. Gap kana hape,
jempling ti isuk can nyora. Bérés
masak, kukumbah wadah da bisi dipidamel ku Ema. Gebrus mandi. Cakahcikih dangdang. Turulut hape disada.
“Di mana kénéh? Akang tos dugi.”
Cenah pas jam salapan.
“Siap meluncur.” Singket bari indit
ti imah.
Angkot nu biasana ngetém ngajajar
hareupeun gang euweuh hiji-hiji acan.
Gedig ka parapatan, néangan angkot
lian. Jol, kabeneran kosong. Clak, biur
ka Jalan BKR-keun. Eureun di Tegalega. Ngetém salila-lila. Cle, panumpang unggah saurang.
“Meni lami. Di mana kénéh atuh?”
sms deui kawas nu geus teu sabar.
“Lami angkotna, ngetém. Sebel!”
Angkot maju, alon. Supir tungatengo ka kénca ka katuhu. Reg eureun
deui hareupeun Jalan Samsudin,
nungguan budak sakola liwat. Ngetém
deui. Haté mentegeg. Kieu ari dirurusuh téh. Geus puguh euweuh
penumpang biur angkot maju deui
rada tarik. Nepi ka UNLA eureun
sakeudeung, aya nu turun. Maju deui
méngkol ngétankeun. Asup ka Jalan
Macan reg eureun, kalacat saurang
panumpang. Teu langsung maju, supir
ngageroan tukang roko, gap sabatang,
cekés-cekés pelenyun udud. Bius, teu
eueureunan deui nepi ka Palasari.
Hape disada, teu ditempo, diantepkeun
baé da pasti ti Kang Émha deui.
“Kiri!” cékéng téh bari ngasongkeun ongkos.
Rét kana arloji, duh pukul sapuluh
leuwih sapuluh. Gedig ka Talaga
Bodas, ka Manglé-keun.
“Euleuh-euleuh jam satengah
sabelas karék datang.” Kang Émha
jeung Kang Hikmat ampir bareng.
Teu loba cacarita ngan ukur hahampuraan alatan datang telat pisan.
Laptop buru-buru di kaluarkeun tina
tas. Tuluy dihurungkeun. Keretas bahaseun dibagikeun.
Jep jarempling. Jongjong maca
kertas séwang-séwangan. Duh angkot.
Duh hampura Ki Dulur, sanés badé
jalir kana jangji. Gerentés haté bari
mésem.

barakatak
MH 370
“Media Malayu nuding pamarentah Indonesia geus
nyumputkeun data ngeunaan
kapal udara MH 370 nu cenah
kungsi aya dina radar Indonesia. (Teu apaleun lamun anu
disebut radar di Indonesia
mah cai dina baskom, bari dimenyanan. Dukun wae kunyam-kunyem mapatkeun
jampe pamakena)”
Awi Awaludin
Sunda Upi
Setiabudi - Bandung
Salingkuh
“Datuk Abdullah bin Mustafa,
urang Kuala Lumpur. Pamit
ka bojona rek ka Beijing, aya
urusan bisnis. Cenah rek make
kapal MH370 ! Padahal mah
teu kamamana. Saenyana
nyanehna teh ngadon mondok
moek di apartement salingkuhanna, di Kuala Lumpur
keneh. Barang aya beja pesawat MH 370 ilang, nyanehna bingung balik. Da can
kabejakeun aya penumpang
nu salamet.”
Awi Awaludin
Sunda Upi
Setiabudi - Bandung
Segitiga Bermuda
“Lain wae di batur geuning aya
segitiga bermuda teh, horeng
teu jauh di urang oge aya. Eta
buktina kapal udara MH370
teu kapanggih laratanana.”
“Heueuh, boa-boa nya basa
Orba oge loba jalma kacaritakeun leungit dikarungan teh
dipiceunan ka dinya.”
“His! Ari ngomong teh sok teu
disaring!”
Awi Awaludin
Sunda Upi
Setiabudi - Bandung
Lauk
"Mang meuli lauk cupang hiji
anu hade, bae mahal ge. Naon
nu kamari mah elehan wae."
"Har! Ari kitu diadukeun
jeung cupang nu kumaha
kitu?
"Lain jeung lauk uing mah
ngaduna ogé mang! Jeung
hayam bangkok."
Noor Mulyani
Antapani No. 23
Garing
Oon : Néng, mun tos hujan da
biasana sok aya katumbiri.
Nyai : Di mana kang?
Oon : Di mata mu.
Nyai : Yéy…, ngarayu téh
meuni garing.
Noor Mulyani
Antapani No. 23
Facebook
Iim : Gaduh facebook teu?
Odong : Gaduh atuh.
Iim : Cing abdi nyungkeunemail-na atuh.
Odong : Ngeunah we menta.
Meuli atuh…!
Iim : Harr…
Ella Kartika
Sasak Gantung-lengkong
Gaduh Haté
Omoh (gumelis) : Da saleresna
mah, ti kapungkur Omoh téh
gaduh haté ka Aa.
Ujang : Nya alus we ari gaduh
hate mah, da lamun henteu
pasti maot.
Omoh : Harr?? (hulang huleung)
Ella Kartika
Sasak Gantung-lengkong
Obéng
Aa : Pang nyandakkeun obéng
kembang.
Teteh : Siap!!!
Teu lila…
Aa : Mana obéng kembang
téh? Ning ieu mah obéng
biasa.
Teteh : ieu kembangna mah,
ku abdi diselipkeun dina ceuli,
geulis nya kang?
Aa : Nyaho ah lieur!
Meta Melia
Jl. Banteng No. 122
Mabok
Ustad: "Yeuh, ulah mabok waé
atuh haram. Maneh nyaho teu
akibatna loba nginum matak
naon?"
Pamuda: "Terang!"
Ustad: "Naon akibatna teh?"
Pamuda (teu kireum-kireum):
"Beser...!
Ustad (ngaleos): "Abong nu
keur mabok."
Meta Melia
Jl. Banteng No. 122
Kahujanan
+ Naha maneh baraeuh kitu?
- Kahujanan, gedé pisan.
+Panmanehtehdititahmawa
payung.
- Mawa pak.
+ Mana payungna?
- Ieu payungna. (bari ngaluarkeun paku payung)
+ Lah nyaneh mah teu rame
ngabodor teh.
Afriliani
Jl. Bima No. 113
Jalantah
Ema :Ku naon ari maneh
cudah-ciduh wae
Jang : Ieu, ma. Uing tadi teh
tos emam jeung jalantah, tapi
mana bet sararebel kieu?
Ema : Haduh siah!!! Lain
jalantah eta mah, tapi minyak
urut ngerok bapa maneh..
Jang : Paingan!!!
Afriliani
Jl. Bima No. 113
Diboncéng
Ibro : Ni, nyepengan sing
pageuh nya?
Nini : "Heu'euh ieu gé eukeur!
Ibro nyetater motor, gerung
motor di gas, juralit! Gedeblug
si Nini ujug-ujug labuh
nangkarak bengkang.
Ibro : "Astagfirulloh nini! Pan
saur abdi ge nyepengan sing
pageuh!
Nini :"Pan nini ge geus
nyepengan, tah kana tihang
listrik!
Ibro : ???
Agus Hiftah F
Jl. Cibiru No. 88
Kedul
Oon : Maneh geus kabagan
can?
Beben (haripeut) : kabagean
naun kitu?
Oon : Gawé…
Beben : Teu hararayang teuing!!!
Agus Hiftah F
Jl. Cibiru No. 88
Klub
“Di Eropa mah, ngaran klub
sepak bola teh make ngaran
kota, ari di urang mah mah
make ngaran perper-an.”
“Enya matak teu aneh mun
prestasina oge per per per, da
prestasina oge sarebu persenna ti maen bal di batur.”
Ajid Barkah Kp. Caringing –
Ds. Babakan Sari Cipeudeuy
Cianjur
Wasit
“Mun keur maen bal, aya
saurang nu teu bisa diganti ku
nu lain. Teu bisa oge dikartu
merah! Naon cing?”
“Palatih pasti!”
“Salah, masih bisa dikartu
merah. Nu bener mah wasit!”
Ajid Barkah Kp. Caringing –
Ds. Babakan Sari
Cipeudeuy – Cianjur
Lampu Setopan
“Ceuk uing mah maen bal teh
kainspirasianana lain ti Inggris nu ngakukeun nenek moyang sepak bola. Nu puguh
mah ide sepak bola teh tina
lampusetopan.Geurasoktitenan. Lampu setopan baluleud
(jadi bal), lampu hejo, koneng,
jeung beureumna jadi kartu
nu dibabawa wasit. Piriwitna
oge tina piriwit nu sok dipake
polisilalulintas.Leresteujuragan Goeroe Pangsioen?”
Ajid Barkah Kp. Caringing –
Ds. Babakan Sari
Cipeudeuy – Cianjur
Milih Presiden
Roni: “Rek milih saha maneh
engke?”
Bani: “Uing mah rek milih
presiden teh nu euweuh gambar calegna dina spanduk sisi
jalan, nu euweuh iklanna di
telepisi, nu teu ngamumurah
jangji, jeung nu teu mere
duit!”
Roni: “Mun euweuh?”
Bani: “Duka tah!”
Hasan Basri Ramadan
Sastra Sunda Unpad
Jatinangor
Caleg
Roni: “Keur nyinghareupan
pilihan umum, cenah disababaraha daerah rek diayakeun rumah sakit jiwa nu
dihusukeun pikeun caleg nu
teu kapilih!”
Bani: “Matak uing mah embung mun kudu jadi caleg teh
ari resikona matak gelo mah.”
Roni: “Enya, tapi mun kapilih
cenah bisa jadi raja dunya.”
Hasan Basri Ramadan
Sastra Sunda Unpad
Jatinangor
Jadi Anggota DPR
Roni: “Uing mah weleh teu
ngarti. Cenah ceuk beja ti
kalakay jadi caleg atawa
anggota DPR teh kudu nepi ka
beak modal puluhan milyar.
Ari gajih caleg atawa anggota
DPR teh apan mun dikalikeun
sapriode ngajabat teh moal
nepi ka puluhan milyar.
Lamun kitu mah atuh rugi,
gede modal leutik bati. Asa teu
guna gawe.”
Bani: “Itungan kitu teh ceuk
nu teu ngarti jeung nu awam,
ari ceuk ahlina mah lain kitu!”
Hasan Basri Ramadan
Sastra Sunda Unpad
Jatinangor
Foto Spanduk
“Uing mah heran, naha foto
dina spanduk caleg bet sareuri
kabeh.”
“Apan ameh dipilih! Sok mun
aya spanduk caleg nu baeud,
ku maneh arek dipilih kitu?”
“Arek ku uing mah. Mun nu
baeud eta tandana sadar kana
naon nu rek dilakonanana.”
Andi Gunawan
Jl. Cimanuk No. 98
Garut
Tips Pemilu
“Urang Sunda mah teu kudu
golput, da boga tips warisan
karuhun pikeun nangtukeun
pamingpin teh.”
“Naon tea? Naha kami teu
apal!”
“Pipamingpineun mah kudu
nucageur,bageur,benerjeung
pinter. Mun sipat nu opat eta
nyampak dipara calon, karek
pilih.”
Andi Gunawan
Jl. Cimanuk No. 98
Garut
Siga Milih Kabogoh
“Cenah ari jalma nu nyakola
mah, mun pemilihan umum
teh teu asal, tapi gede pisan
tinimbanganana jeung pehitunganana.
Caleg jeung pipresideneun teh
kudu puguh babat, bibit,
bobotna.
Ngarah engke dina mingping
nagara teh jadi nagara anu
samawa!”
“Ke, ari maneh teh keur
ngomongkeun pemilu atawa
kabogoh?”
“Duanana!”
Andi Gunawan
Jl. Cimanuk No. 98
Garut
Manglé 2469 37
NGALERESKEUN
Neda tawakup ka nu kasinugrahan hadiah
hahaha anu sinerat dina nomer 2468,
réhna éta hadih téh sanés dua ratus lima
puluh rébu rupiah saurangna, nanging saratus dua puluh lima rébu rupiah saurangna.
Mugi maphum kalawan henteu deudeupeun.

Buahna Yakin
Baréto... baréto pisan aya
dua santri nu geus lila mukim
nyuprih élmu di salah sahiji pasantrén anu geus kasohor keur
guntreng nyawalakeun masalah
élmu tauhid.
“Cik pamanggih énté
kumaha saur Mama Ajengan,
singsaha anu loba dzikir ka
Pangéran, maranéhna bakal
dibéré rejeki ti tempat nu teu
disanggka-sangka?” ceuk Lukman santri nupanggedéna ka sobatna Sabar. Umurna géséh tilu
taun.
“Kantun kumaha kayakinan
urang. Pan saur Pangersa Mama
ogé sing saha anu saé sangka ka
Gusti Alloh. Pasti sapanejana
baris dikabul!” témbal Sabar.
“Tapi ceuk ana mah dzikir
kudu! Tapi angger kudu
dibarengan ihtiar. Da moal enya
aya rezeki ragrag ti langit. ” ceuk
Lukman.
“Ari pamendak ana mah
yakin. Sanaos mung ukur
ngadukduk wirid di Masjid pasti
dipasihan rejeki. ” Sabar mani
yakin.
“Ké kumaha énté mani
yakin kitu! naha geus pernah
nyobaan? Angger ceuk ana mah
kudu dibarengan usaha. Malah
loba jelema anu tara dzikir ari
giat arusaha mah, baleunghar
loba hartana.” Ceuk Lukman
keukeuh kudu usaha jeung
ngadu’a.
“Teu acan ari nyobian mah,
Tapi da piraku Gusti nyulayaan
jangji-Na.” ceuk Sabar.
“Ayeuna mah kieu ! kumaha
mun urang buktikeun!” Lukman
siga nu nangtang.
“Dibuktoskeun kumaha?”
pikirna ku aya-aya waé. Naha
mani siga anu was-was.
“Engké beurang urang peré
ngaji. Ulah sarapan heula! Bari
beuteung kosong tong mawa
bekel. Urang indit ka Lembur
Peuntas.”Lukman tatag pisan.
Harita bada subuh.
“Teras?”
“Enté ! cicing di Masjid Peuntas, dzikir wéh tong kamanamana. Naha enya aya rezeki
ragrag ti luhur langit? Kula rék
usaha ikhtiar néangan rezeki,
”ceuk Lukman
“Sabara dinten?” Sabar
nanya panasaran.
“Dua poé wé lah bisi
langlayeuseun. Kumaha satuju
?” Ceuk Lukman, Pikirna kakuatan jelema bisa kuat nahan
lapar jeung nginum salila dua
poé mah.
“Insya Alloh satuju! Έnjing
sateuacan magrib urang tingali
hasilna.” témbal Sabar.
Duanana mérésan baju
jeung sarung keur salin. Bus disupkeun kana kantong kanéron.
Sanggeus ménta idin ka kokolot
santri dua poé peré moal ngaji.
Basana aya perlu heula. Teu
marawa duit bekel. Wanci duha
maranéhna tepi ka Masjid lembur Peuntas. Sepi kayaan masjid
téh. Apanan ti beurang mah digarawé di sawah atawa di kebon.
Bérés solat duha Sabar mah
terus diuk bari dzikir. Ari Lukman kaluar rék balangsiar bari
teu elat biwirna mah dzikir. Teu
jauh di tungtung lembur aya nu
keur ngariung deukeut saung.
Aya nu nyuhun tolombong,
ngélék dingkul aya nu manggul
karung. Lukman nyampeurkeun.
“Punten nuju naraon ieu téh ?”
Lukman nanya ka kolot anu
awakna bayuhyuh.
“Rek panén cabé. Ngan ieu
kurang jelema. Mangkaning
cabéna geus arasak.”
“Kumaha upami badé ngabantos , tiasa ?” Lukman
nawarkeun jasa. Si Bapa Gendut
kacida atohna aya nu mantuan.
Saterusna cakah-cikih ngatur nu
digarawé nu mana heula nu
kudu dipanén. Kaselang ku solat
lohor jeung ngawadang. Panén
diteruskeun nepi ka soré. Tapi
panén can anggeus. Ku si Bapa
Gendut Lukman dihiras sina
tunggu cabé nu numpuk di
saung. Sakalian isukan mantuan
deui nganggeuskeun panén.
Isukna bada asar bérés gawé
Lukman ngagedig rék nepungan
Sabar di Masjid Peuntas. Teu
wudu mucekil meunang buruhan duit. Jaba dibahanan
timbel, sambel, lalab jeung pais
lauk emas. Leumpang gura-giru
bari mikir inget ka sobatna nu
keur wirid di masjid. Boa can
dahar ti kamari. Kumaha mun
geus langlayeuseun. Padahal
manéhna nu ngajak ngobong.
Kolotna ngidinan pédah inditna
jeung manéhna. Mun seug
Sabar aya kajadian nanaon pasti
kolotna bakal ngananaha ka
manéhna.
Kasampak Sabar keur saré.
Awakna nyarandé kana tihang
masjid. Leungeunna masih
nyekel tasbé. Duh boa-boa kalaparan. Buru-buru ku Lukman
diguyah-guyah dihudangkeun.
Sanggeus hudang Sabar dititah
dahar. Timbel jeung deungeuna
song diasongkeun. Teu kudu dititah dua kali Am! Sangu téh didahar teu wudu mani ngalimed
bangun ni’mat. Bérés dahar eureuleu teurab.
“Kumaha migawé dzikir téh
aya hasilna?” Lukman nanya
bari rada ngajejeléh pamikirna
mun teu dibéré dahar ku aing
pasti kalaparan.
“Aya… alhamdulillah, Gusti
masihan rejeki kalayan teu
disangki-sangki pisan.” Témbal
Sabar, rada héran naha Lukman maké nanya kitu. Apan
kasaksian ku manéhna saha
bieu nu dahar sangu timbel
jeung pais lauk emas.
“Aéh heueuh nya!” Kakara
Lukman nyadar. Manéhna nu
gawé. Nu daharna Si Sabar.
Karérét dina saku baju kampret
Sabar ngalangkang amplop rada
kandel. Sabar surti derekdek
nyaritakeun. Sapoé kamari kasorénakeun Sabar kacida laparna. Beuteung murilit, karasa
peurih nyéréset. Késang tiis
ngorolok tina tonggong. Sirah
karasa lungleng. Kitu téh nepi
ka waktu isya. Bada isya di éta
masjid aya nu Beunghar ngayakeun acara syukuran rék naék
haji. Sakalian ngaluarkeun zakat
mal tina hasil panén cabé nu
kacida mucekilna. Bérés ngadu’a
anu haladir disuguhan dahar,
meunang bésék jeung dibéré
amplop. Dua santri mareunang
rezeki hasil tina kayakinanana.
(Rohaedi Somantri)
(Diréka tina kajian
kitab kuning Pangaosan
Ahad di Majlis Ta’lim AlMusyawaroh)

DI KIWARI MACA BIHARI (37)
Catetan Budaya
YAYAT HÉNDAYANA
(Ketua Pengelola Akademi Budaya Sunda
Unpas)
Ti Abang Noné ka Mojang Jajaka
GEgUoanSyéatta kéuehun.n-PtaapuninglinhBaaeknkiatsuAibampanaanhg
sacara budaya Bekasi mah ngarasa
leuwih deukeut kana budaya
Betawi manan kana budaya Jawa
Barat (Sunda). Kultur Bekasi mah
kultur Melayu Betawi. Apan kitu
cék dina perda Provinsi Jawa Barat
gé. Geura wé, dina Perda No. 5 taun
2003 ngeunaan perluna miara basa
daérah, apan basa nu hirup di
wewengkon Bekasi mah basa
Melayu Betawi. Jadi, di Jawa Barat
téh aya tilu basa daérah, nyaéta
basa Sunda, basa Cirebon, jeung
basa Melayu Betawi. Nya kitu deui
dina Perda 6/2003 ngeunaan
kasenian daérah jeung Perda
7/2003 ngeunaan sajarah jeung
ajén-inajén. Kecap Melayu Betawi
téh teu weléh aya. Wewengkon
Bekasi jeung Cirebon ngarasa
mibanda budaya sorangan nu béda
ti budaya Sunda. Éta tilu perda téa
kiwari keur dioméan alatan réa undang-undang jeung palaturan nu
jadi papayungna nu geus robah tur
geus nambahan.
Tah nya ku lantaran ngarasa
ngabogaan budaya sorangan, saban
taun Bekasi mah ngayakeun pilihan
Abang jeung Noné Bekasi. Tapi, ku
lantaran sacara kawilayahan Bekasi
mah asup ka Jawa Barat, lain ka
DKI Jaya, Abang jeung None nu
kapilih téh teu bisa milu aub kana
pilihan Abang jeung Noné Jakarta
nu saban taun diayakeun ku Dinas
Pariwisata & ebudayaan DKI Jaya.
Pangna kitu ku lantaraan pilihan
Abang jeung Noné Betawi mah
diajangkeun husus pikeun warga
Provinsi DKI Jaya. Ari Bekasi apan
teu kaasup wilayah DKI Jaya. Jadi,
ana Abang jeung Noné Bekasi milu
kana pilihan Abang jeung Noné
Betawi téh sasat teu ngabogaan
hak jadi patandang anu baris diajén
ku Déwan Juri. Ana kitu, Abang
jeung Noné Bekasi mah nu dipilih
kalawan hésé béléke téh bakal
seuseut seuat, atawa bisa jadi moal
pisan, unggul dina pilihan Abang
jeung Noné Betawi. Abang jeung
Noné Bekasi baris jadi “anak téré”
dina pilihan Abang jeung Noné
Betawi.
Éta sababna pangna Bekasi
baris ngarobah kagiatan pilihan
Abang jeung Noné kana pilihan
Mojang Jajaka. Udaganana téh
tangtu malar nu unggul dina pilihan Mojang Jajaka Bekasi baris
bisa diilukeun kana kagiatan pilihan Mojang Jajaka Jawa Barat.
Salila ieu gé dina pilihan Mojang
Jajaka Jawa Barat téh mémang sok
aya wawakili ti Kota Bekasi. Tapi
nya kitu, para patandang ti Bekasi
téh sok héséeun isan nyumponan
kritéria nu ditangtukeun dina pilihan Mojang Jajaka Jawa Barat.
Jadi, mémang merenah pisan
upama Bekasi milih Mojang jeung
Jajaka téh. Apan Bekasi mah kaasup wilayah Provinsi Jawa Barat,
merenah pisa upama biluk kana
kabudayaan nu hirup di Jawa Barat
téh.
Tapi, ngarobah Abang Nonée
Bekasi kana Mojang Jajaka Bekasi
téh lain ngan saukur ngarobah
ngaran, ngarobah “nomenklatur”
kagiatan tina Pilihan Abang Noné
jadi Pilihan Mojang Jajaka Bekasi
wungkul. Éta mah ngan sakadar
cangkang. Aya nu kudu dirobah
kalawan daria, nyaéta perkara
“eusi”. Nu jadi eusi dina kagiatan
Mojang Jajaka téh nyaéta budaya.
Sacara budaya, Mojang Jajaka téh
tangtu béda jeung budaya Abang
Noné. Kritéria nu ditangtukeun
dina pilihan Mojang Jajaka tangtu
kudu nyoko kana kabudayaan
Sunda (Jawa Barat). Ari kritéria nu
ditangtukeun dina pilihan Abang
Noné mah tangtu nyokona téh kana
budaya Melayu Betawi.
Upama para patandang dina
pilihan Mojang Jajaka Bekasi
gugon tuhon kana budaya Melayu
Betawi, atuh lapur moal nyambung.
Ku lantaran kitu, aya dua cara nu
bisa dipilampah ku panitia pilihan
Mojang Jajaka Bekasi téh. Cara
kahiji nyaéta ngayakeun kagiatan
mangrupa diklat, atawa naon baé
pingaraneunana, anu mangrupa
kagiatan pikeun para patandang
malar wanoh kana kabudayaan
Sunda nu jadi cecekelan utama
saban Jawa Barat katut kabupaten/kota nu aya di Jawa Barat
ngayakeun pilihan Mojang Jajaka.
Cara kadua nyaéta néangan para
patandang nu geus wanoh kana
kabudayaan Sunda. Nya meureun
kudu urang Sunda. Da di Bekasi gé
apan réa padumuk urang Sunda gé.
Urang Sunda nu teu kapangaruhan
ku budaya Melayu Betawi, tapi
pengkuh ngeukeuhan budaya
titinggal karuhunna, nyaéta budaya
Sunda.

Hibah Mobil Teu Ngarempak Aturan KPK
Kgpaemaurptsaainlpy ueomliatnPikgesmpuainlmug.iloLSneagkpeuesmmlaintliuaf
ngayakeun rupa-rupa gerakan pikeun
meunangkeun sora saloba-lobana.
Kagiatan kitu prah di mana-mana, kaasup di Jawa Barat.
Ahmad Heryawan ngarasa reueus
ningali masyarakat Jawa Barat anu
santun jeung salawasna ngajaga kaamanan jeung rasa persatuan dina
wadah NKRI. Nurutkeun Ahmad
Heryawan, salila lima taun Jawa Barat
geus ngalaksanakeun 27 kali Pilkada.
Tina runtuyan kagiatan ieu, kondisi
jeung kaamanan Jawa Barat salawasna
aman. Kusabab kitu, dina palaksanaan
pemilu ayeuna Jawa Barat kudu bisa
ngajaga kakompakan jeung bisa nyingkahan tina pacogregan.
Partisipasi masarakat Jawa Barat
dina tiap palaksanaan Pemilu, dianggap salawasna aya kamajuan. Pikeun
Pemilu 2014 ayeuna gubernur miharep
bakal aya kamajuan nepi ka 80%. KPU
Jabar nargetkeun partisipasi warga
Jawa Barat dina Pemilu gedena 65 %.
Target ieu tangtuna merlukeun
gawe bareng jeung pangrojong ti sakabeh palaksana Pemilu ti mimiti Tingkat
Nasional, Provinsi jeung daerah kaasup partai politik pamilon Pemilu.
Pamilon pemilu lain waé kudu konsen
dina ngumpulkeun sora saloba-lobana,
tapi kudu bisa oge milu ngasosialisasikeun pentingna make hak pilih dina
Pemilu minangka wujud rasa tanggung
jawab salaku warga negara.
Pegawe negeri sipil (PNS) salaku
abdi nagara, jeung abdi masarakat ditungtut kasadaranana di tengah-tengah masarakat pikeun
ngasosialisasikeun pentingna Pemilu
keur lumangsungna pamarentahan
jeung nagara, jeungna deui kudu bisa
mere wawasan atawa pangarti ka
masarakat sangkanm bisa milu jeung
make hak sorana dina Pemilu. Gubernur Ahmad Heryawan dina hiji kasempetan kungsi silaturahmi jeung kurang
leuwih 1500 PNS pejabat esselon II, III
jeung IV Pemprov. Jabar di Pusdai
Bandung, gubernur menta sangkan
para PNS milu turun dina
ngasosialisasikeun Pemilu. PNS kudu
bisa ngajak warga dina ngagunakeun
hak pilihna.
“Ajak warga supados milih partai
sareng calegna sacara cerdas luyu
sareng aspirasi pilihanana.” pokna.
Hibah Mobil Operasional
Komisi Pemilihan Umum (KPU)
sa-Jawa Barat meunang bantuan hibah
mobil ti Pamarentah Provinsi (Pemprov) Jawa Barat. Armada operasional
ieu téh dipasrahkeun langsung ku
Gubernur Jawa Barat Ahmad
Heryawan di Gedong Pakuan.
Lobana mobil Toyota New Avanza
anu dihibahkeun téh 52 unit. Unggal
KPU di kabupaten/kota meunang dua
unit. Bantuan hibah ditarima sacara
simbolis ku Ketua KPU Jawa Barat
Yayat Hidayat.
Gubernur netelakeun, hibah ka
KPU téh minangka wujud kadariaan
Pemprov dina ngarojong suksesna
palaksanaan Pemilihan Umum
(Pemilu) 2014.
Nurutkeun Heryawan, hibah
sabenerna teu meunang dikaluarkeun memeh Pemilu 2014, luyu
jeung uar cumeluk ti Komisi pemberantasan Korupsi (KPK) ka sakabeh
gubernur.
Tapi, nurutkeun gubernur, uar panyeluk ieu henteu kawengku kana Bantuan Operasional Sekolah (BOS) jeung
keur kapentingan palaksanaan undang-undang saperti operasional KPU.
"Hibah mobil ieu maksadna kanggo
kalancaran dina ngalaksanakeun
pemilu. Tujuanana kanggo ngarojong
palaksanaan tugas-tugas KPU. Janten
diperyogikeun pisan kanggo operasional," Pokna.
Gubernur netelakeun, palaksaan
pesta demokrasi di Jawa Barat
lumangsung kalayan lancar, tanpa aya
halangan. Kusabab, Komisi II DPR
miharep Jawa Barat téh jadi conto
pikeun persiapan jeung palaksanaan
Pemilu 2014 di provinsi sejen.

Premanisme Politik
Ku: Dede Mariana
PU(rKemmUuaBmnI) nnByuaarehutaatsk“aeOurnIanndgKobanemebsuaiass
yang bekerja di sektor non-negara
atau nonpemerintah. Premanisme,
paham terkait kebebasan untuk
bertindak menurut aturan yang
dibuat dirinya dan keluar dari aturan negara/pemerintah”. Pasca
reformasi, Indonesia asup kana
jaman “premanisme politik”. Paling
henteu aya 4 (opat) preman dina
konteks kahirupan politik di
Indonesia, nyaeta: kahiji, preman
pasar jeung terminal nu ngawengku
jalma-jalma sipil nu kumawasa di
pasar-pasar tradisional
jeung/atawa terminal nu ngandelkeun kakuatan fisik salaku sumber
kakawasaan (power) keur ngawasa
kolompok lianna.
Kadua, preman berseragam,
nyaeta tindakan premanisme nu
dipilampah ku aparatur pamarentah. Maranehna nyalahgunakeun
kawenangan atawa otoritas keur
kapentingan dirina atawa
kolompokna. Dina konteks nu
leuwih lega sabenerna ieu mangrupa gejala awal jeung gejala
umum nyalahgunakeun kakawasaan jeung/atawa kawenangan nu
dilakukeun ku aparatur pamarentah. Aparatur pamarentah di dieu
ngawengku militer, pulisi, jaksa,
jeung pagawe negeri sipil, sarta
anggota-anggota parlemen jeung
komisioner lembaga-lembaga nonstruktural (LNS) nagara. Lamun
urang merhatikeun kamekaran
demokrasi nu lumangsung di
Indonesia, katingalna aya gejala saling “gitik (menjegal)” antar
aparatur pamarentah, utamana nu
dipilmpah ku aparatur penegak
hukum ka aparatur lianna.
Memang nurutkeun pamanggih
sababaraha ahli, nu icikibung dina
soal-soal demokrasi jeung
demokratisasi, lamun seug para
penegak hukum teu dikokolakeun
jeung kurang ditataharkeun dina
sual mentalitas, performance, kode
etik profesi, atawa “imbal
jasana(buruhna)” mangka
maranehna loyogna kana jadi
korps nu meres aparatur pamarentah liana ku senjata hukum atawa
bisa-bisa meres warga
masarakatna sorangan (David
Held, 2001).Dina konteks ieu,
hukum teu jadi sarana pikeun
menghadirkeun kaadilan jeung kapastian hukum, tapi ngajanggelek
jadi alat keur nyingsieunan jeung
meres. Tangtu hal ieu kacida teu
dipiharepna ku urang, sabab bisa
medalkeun “kerancuan” jeung
“kakacowan”, sarta ngaganggu
tartib sosial jeung kahirupan
sagemblengna.
Katilu, preman “bertasbih”
nyaeta lampah premanisme nu dilakukeun ku jalma atawa kolompok
kalayan asmana (atas nama) otoritas ajaran agama atawa kayakinan
lianna. Legitimasi ajaran agama, dijadikeun “pembenar” pikeun
ngagunakeun kekerasan atas nama
ajaran agama, jeung meres kolompok lianna. Para pegiat politik,
salaku kader partey-partey politik
nu berbasis kayakinan atawa hiji
agama remen ngalaman diperes
terang-terangan atawa sacara lemes
ku para palaku premanisme jenis
ieu.
Kaopat, preman “bertoga”,
nyaeta lampah premanisme nu dilakukeun ku jalma atawa kolompok
jalma terdidik jeung terpelajar
samalah pendidikanana ge paguron
luhur, nu ngagunakeun kapinteranana pikeun meres jeung
nyalahgunakeun kawenanganana.
Dina konteks ieu, urang kudu
“nafakuran” pamikiran dulur urang
ti Kanekes (urang Baduy) pakidulan
Banten nu natanyakeun “keur naon
sakola jeung jadi pinter, lamun
kapinteranana digunakan keur
minteran batur”. Ung Sahenteuna,
lamun eta kayakinan urang Baduy
jadi bahan pamikiran jalma-jalma
nyakola mangsa kiwari, tanwande
lampah premanisme jalma-jalma
nu marake toga teh bisa diminimalkeun.
Sanggeusna apal jeung nitenan
kana opat bentuk premanisme di
luhur, urang ge salaku hiji bangsa
bakal leuwih riweuh deui, lamun
seug kajadian kolaborasi lampah
premanisme nu dilakukeun ku dua
atawa leuwih jenis-jenis premanisme. Hartina, lamun seug tata kelola
pamarentahan jeung pengelolaan
negara, sarta aset-aset publik
lianna dikawasa “para preman” nu
opat jenis tea atawa dikokolakeun
ku tata cara opat jenis premanisme, alhasil nagara jeung bangsa
bakal ngarandapan situasi kontraproduktif jeung salah urus (missmanagement). Mugia tatakelola
politik jeung pamarentahan di
urang bebas tina opat jenis premanisme tea.***
*) Penulis Guru Besar Ilmu
Pemerintahan Unpad; Ketua Puslit
Kebijakan Publik dan Kewilayahan
LPPM Unpad; dan Ketua Asosiasi
Ilmu Politik Indonesia (AIPI ) Cabang Bandung

Prabowo Jadi Presidén?
DpRi uahlyaiatriek(uGGpeeerurinandkarkana)dInenrudopmnairentséuiayhan gedong Sasana Budaya Ganesha Bandung, Prabowo ngagebrag,
ngagaur, ngajak sakumna kader
partéy ngagedurkeun “Perjuangan
Kemerdekaan Jilid II”
Sabada pada ngadagoan ti isukisuk kénéh ku para kader sarta simpatisan Partéy Gerakan Indonesia
Raya (Gerindra) nu ngagelek minuhan gedong Sasana Budaya Ganesha(Sabuga) Bandung, sababaraha
waktu nu kaliwat, pabeubeurang
pukul 12 leuwih, Letdjen (Pur) H.
Prabowo Subianto muncul
dibarengan ku Gubernur Jawa
Barat,H.Ahmad Heryawan, Walikota Bandung, Ridwan Kamil,
jeung réngréngan pangurus DPP
Partéy Gerindra, di antarana
H.Burhanuddin Abdullah, Ketua
Dewan Pakar.
Dikopeah hideung, maké baju
setélan gading ngora, éta Ketua
Déwan Pembina Gerindra téh
leumpang ajeg bari teu eureun
ngagupay ka hadirin nu ngaguruh
ngabageakeun, “Hidup Gerindra!
Prabowo Presidén! Indonésia
Bangkit!”
Éta acara diayakeun dina raraga
ngistrénan Pangurus Déwan
Pingpinan Daérah Partéy Gerindra
Provinsi Jawa Barat sarta sakaligus
ngareuah-reuah Milangkala Partéy
Gerindra nu ka-6. Minangka Ketua
DPD Partéy Gerindra Provinsi Jawa
Barat, geus kapilih Ferry J. Juliantono dilengkepan réngréngan
pangurus lianna. Ari Ketua Déwan
Panaséhat DPD Gerindra Provinsi
Jawa Barat, kapilih Létjén (Pur)
H.Ahmad Rustandi .
Kamerdékaan Jilid ka-2
Prabowo, dina biantara pulitikna nétélakeun, generasi 45 geus
bisa ngarebut kamerdékaan ti kaom
penjajah, tah, generasi kiwari boga
pancén ngagedurkeun perjuangan
kamerdékaan jilid ka-2. Nu matak
disebutkeun kitu, ku lantaran
kanyataanana bangsa urang kiwari
tacan mampuh “berdikari”. Contona, urang beunghar ku sumber
daya alam, tapi kunaon lauk asin,
malah uyah ogé kudu ngimpor? Kunaon lauk ti lautan nu legana 3/4
wilayah nagara urang dipaling ku
pamayang asing? Kunaon kauangan nagara bocor sarébu trilyun?
Bari nunjuk hadirin nu ngaguruh, malah kadéngé aya kader nu
ngagorowok, “Hati kami sakit,
Jendéral! “, Prabowo nandeskeun,
teu rido nyaksian bangsa urang
ayeuna nu sakitu ganjorna antara
masarakat beunghar jeung
masarakat miskin. Nyatana
masarakat miskin tambah miskin,
ari para koruptor, maling, malah
ngalalakon.
“Kami tidak mau, wanita-wanita
Indonésia jadi pelayan bangsa
asing!” pokna, ngagidir.
Satuluyna éta jéndral nu leubeut
pangalaman di médan tempur téh
ngajak sakumna kader partéy ulah
ngadagoan datangna kaadilan
jeung karaharjaan, tapi saéstuna
éta dua hal téh kudu direbut.
Pikeun ngahontal éta hal, bangsa
urang kudu dipingpin ku pamingpin nu wani tur tegas. Ngan
saratna, Gerindra kudu meunang
heula dina Pemilu ayeuna. Pikeun
nyalonkeun dirina jadi presidén,
Gerindra kudu meunang 20% , nu
engkéna bisa nyalon dina Pilprés
bulan Juli 2014.
Sedengkeun Ketua DPD
Gerindra Provinsi Jawa Barat
mah, Ferry J. Juliantono, tina
pangalaman nu engges-enggeus,
Jawa Barat mangrupa konci
kaunggulan pemilu di tingkat
nasional. Taun 1999, PDIP unggul
di Jawa Barat, satuluyna unggul
di tingkat nasional, kitu deui
Golkar taun 2004, jeung
Démokrat taun 2009. Nu matak
cenah, Gerindra bakal bajoang
sakuat tanaga sangkan unggul di
Jawa Barat.

Prof. Kartawan Kapilih Deui Jadi Réktor Unsil
StRaanéhgkagtpoe-rutasUhnrasépinlkgnasugéilauntmagnaalnpiwgilsiahutna anng
jujur, lancar, aman tur démokratis,
Ketua Déwan Pembina Yayasan
Universitas Siliwangi, Létjén TNI
Purn. H.Solihin GP., sawatara
waktu nu kaliwat di aula Réktorat
Unsil Tasikmalaya, kalawan resmi
ngistrénan Prof.Dr. H.Kartawan,
SE.,MP. minangka Réktor Universitas Siliwangi périodeu 2014-
2018. Acara istrénan diluuhan ku
walikota, para bupati, ulama, pingpinan instansi, guru besar, dosén
katut karyawan Unsil.
Saméméhna, Prof.Kartawan kacatet geus mingpin Unsil salila
périodeu 2010-2014.
Patali jeung kapercayaan nu dicangkingna, Prof.Kartawan teu lali
ngungkabkeun panuhunna ka
sénat, yayasan, dosén, karyawan,
katut mahasiswa Universitas Siliwangi nu geus mercayakeun dirina
nyangking amanah minasngka réktor. Réktor ogé nganuhunkeun ka
para pembantu réktor, dékan,
jeung pingpinan di lingkungan
Unsil nu geus ihlas masrahkeun
pangabdiannana dina périodeu
2010-2014.
Dina priodé nu disorang, ceuk
Réktor, nuluykeun prosés penegrian, ngawangun iklim akademik
nu kondusip jeung tarékah
ningkatkeun karaharjaan téh
mangrupa prioritas dina program
gawéna nu bakal datang. Tanpa
pangrojong sakumna warga Universitas Siliwangi, karep dirina
ngawujudkeun udagan nu jadi
harepan saréréa téh tangtu bakal
kahontal. Ku sabab kitu, pihakna
ngajak sakumna warga Unsil malar
sauyunan méré kontribusi saluyu
jeung kamampuhna séwangséwangan.
ceuk Prof. Kartawan, karep
ngawangun Kampus Perjuangan
Unsil jadi paguron luhur nu pangmajuna teu cukup ku ngandelkeun
gawé wungkul, tapi kabéh komponén sawadina digawé kalawan
cerdas, tuntas, waras, jeung ihlas,
sarta silih rojong, rempug jukung
sauyunan diwuwuh sumanget
patriotismeu, jeung boga cecekelan
dina diajar, digawé, babakti, barjoang, sarta ibadah saumur hirup.
Minangka warga Unsil, Réktor
ogé diperedih pikeun ngalenyepan
pesen moral nu kaunggel dina
Wangsit Siliwangi : “Sing saha baé
anu maké ngaran Siliwangi atawa
ngarasa jadi sékésélér Siliwangi,
manéhna bakal nanjung hirupna,
bakal mulia gumelarna.
Kawangikeun sabuana pancatengah lamun manéhna jujur, sinatria, teuneung, gumati ka si leutik,
nyaah ka rahayat, sarta wibawa ka
sasama. Sabalikna, hirupna moal
panggih jeung kasenangan, bakal
lara balangsak saindengna, lamun
ingkar tina patokan anu
tadi”

Musrenbang Kabupatén Bandung
Tanpa Staf Ahli Bupati
Kd kalaiucwenkagsegnlukahuuapnkaursratadpfiajaajahdbliikateBuéusnpéalpotainnnIgIu-,
lengkep dina Struktur Organisasi Tata
Kerja (SOTK) Pemkab Bandung. Buktina, salian ti diapilainkeun ku pimpinan
daérah téh, ku kepala Organisasi Pemerintah Daerah (OPD) gé geus mimiti teu
diambeuan.
Saperti dina kagiatan Musyawarah
Perencanaan Pembangunan (Musrenbang) Kabupatén Bandung Tahun 2015,
staf ahli taya nu hadir. Padahal, hasil kajian ti éta para pajabat téh bisa jadi
bahan asupan, utamana dina ngararancang pangwangunan taun hareup. Kateuhadiran staf ahli dina Musrembang
éstu dienyakeun ku Staf Ahli Bupati Bandung, H.Tata Irawan, pokna, para staf
ahli lain embung hadir, tapi Bapeda minangka nu mangku hajat teu ngondang
satf ahli, kusabab OPD kawas geus teu
nganggap kana ayana staf ahli bupati.
Padahal, Tata Irawan ngémbohan,
saméméhna geus apal kana kagiatan
Musrembang nu bakal lumangsung dina
Kemis (13/3). Ku kituna, kabéh staf ahli
geus saged rék hadir kana éta kagiatan,
bari susuganan ondangan téh datangna
isuk-isuk saméméh kagiatan dimimitian.
“Ku margi teu aya ulemannana, dugi
ka waktosna téh teu janten dongkap.
Antukna,
ngalaksanakeun kagiatan séwangséwangan baé para staf ahli téh,” pokna,
ka Manglé sababaraha waktu nu kaliwat.
Sedengkeun Ketua Bapeda Kabupatén Bandung mah, Ir. H. Ernawan
Mustika, nandeskeun yén teu mungkin
lamun staf ahli nepi ka teu diondang.
Lantaran unggal kagiatan nu dilaksanakeun ku saban OPD staf ahli tara kungsi
kaiwalkeun.
“Teu mungkin kaiwalkeun, pasti diulem,” pokna, bari nanya ka salah
saurang stafna nguenaan aya henteuna
ondangan keur staf ahli.
Erawan nétélakeun, lamun nepi ka
taya undangan ka staf ahli, dirina menta
hampura pisan. Sabab ondangan
diurusna ku staf, ari dirina mah ukur
nandatangan wungkul.
Sekala Prioritas Demi Kaadilan
Wakil Bupati Bandung, Deden R Rumadji nétélakeun, dina rarancang pangwangunan nu bakal datang, saperti nu
keur dipadungdengkeun dina Musrembang, Pemkab Bandung tetep ngutamakeun sekala prioritas, tapi nu adil.
Hartina, anggaran pangwangunan antara daérah A jeung B pasti béda,
gumantung pangabutuhna séwangséwangan.
“Janten, pami daérah A peryogina
paangwangunan jalan, anggarannana
bakal benten saréng daerah B nu ukur
peryogi kanggo dana miara jalan,”
pokna, waktu ditepungan saméméh
nutup kagiatan Musrembang.
Dina Musrembang nu dibuka ku Bupati Bandung, Dadang M Nasser, hadir
Ketua DPRD Kab. Bandung Drs. H. Toto
Suharto; wawakil ti BKPP wilayah IV
Priangan, Drs. Jejen Hendra, Msi; Ketua
Bapeda Kab. Bandung, Ir. H. Ernawan
Mustika, para camat, lurah, sarta ratusan
ondangan lianna.
Dina taun 2015, Kabupatén Bandung
masih nargétkeun IPM (Indeks
Pembangunan Manusia) 75,89 poin. Éta
targét téh, ceuk Bupati Bandung, bisa kahontal kusabab dina taun 2013, IPM
Kabupatén Bandung geus aya dina posisi 75,40.
"Éta Posisi jadi modal dasar pikeun
ngahontal targét nu bakal datang,” ceuk
Bupati.
Angka IPM 75,40 poin téh dirojong
ku Indikator Indeks Pendidikan 85,23,
Rata-rata Lama Sekolah (RLS) 8,70,
Angka Melek Huruf (AMH) 98,84 %,
Angka Harapan Hidup (AHH) 75,56
sarta Indeks Daya Beli 65,42. Ngaronjana indéks pendidikan gedé pangaruhna
kana nérékélna IPM.
Bupati nandeskeun, kewijakan
strategis 2015 di antarana méréskeun
jalan kabupaten, jalan Tol Soroja kudu
gancang diwangun, sarta tatahar nyanghareupan PON 2016.
Rencana pangwangunan 2015, ceuk
Ketua Bapeda Kabupaten Bandung, Ir.
H. Ernawan Mustika, tetep nyoko kana
prioritas jeung sasaran, di antarana
réformasi birokrasi, wajib belajar 12 taun
sarta pendidikan vokasional,
ningkatkeun palayanan jeung kualitas
kaséhatan, ngurangan angka kamiskinan, layanan sarana jeung prasarana
dasar wilayah, ngamekarkeun produk
unggulan, réhabilitasi lingkungan anu
ruksak, pangwangunan daérah jeung
wilayah padésaan,
sarta pemantapan kemandirian pangan.

Pemkab Bandung
Nargétkeun DBH Rp. 46 Milyar
Pk pamaabna)arréiBnmtaaanhadnKuDanbgaunpanaBatréagngéi(tHPkeeamusin-l
(DBH) Pajak Penghasilan 2014 Rp.
46 milyar. Sedenghkeun dina taun
2013, DBH nu katarima ku Kabupatén Bandung ukur Rp. 36,3 milyar.
“Pikeun ngahontal éta target,
dibutuhkeun dukungan, komitmen, sareng sinérgitas ti sadaya
pajabat perpajakan. Salian ti kitu
ogé peryogi ayana kasadaran para
wajib pajak dina ngalaksanakeun
kawajibannana mayar pajak,” ceuk
Bupati Bandung, H. Dadang M.
Naser, SH., S.Ip, waktu muka acara
Sosialisasi sarta Pekan Panutan
Penyampaian Surat Pemberitahuan Tahunan (SPT) Pajak Penghasilan (PPh) Orang Pribadi Tahun
2013, ngaliwatani “e-Filling” di
Balé Sawala,Soréang, sawatara
waktu nu kaliwat.
Ngenaan kataatan para wajib
pajak “orang pribadi”, dina
ngalaksanakeun kawajibanana,
utamana dina ngalaporkeun SPT
taunan, éstu masih kénéh kurang.
Éta hal katémbong tina jumlah
173.089 urang nu boga NPWP
(Nomor Pokok Wajib Pajak) 2013,
64,74% atawa 112.059 urang ngalaporkeun SPT-na ka kantor pajak.
“Kanggo taun 2014, sim kuring
miharep wajib pajak nu ngalaporkeun SPT-na tiasa langkung
seueur, minimal dugi ka 70 persén. Margi sistim penyampaianana ayeuna langkung babari,” ceuk
Bupati..
“e-Filling” mangrupa salah
sahiji torobosan nu dilaksanakeun
ku Dirjén Pajak, pikeun
ngagampilkeun wajib pajak dina
ngalaporleun SPT-na bari teu kudu
datang ka kantor pajak. Nu penting
aya jaringan internét, sangkan SPT
bisa ditingali sacara “on-line”.
Bupati miharep, sangkan program “e-Filling” bisa diinformasikeun ka masyarakat, utamana ka
para wajib pajak. Salian ti kitu, ieu
Pembina Karang Taruna Kabupatén Bandung téh ngingetan, iber
ngeunaan SPT tahunan PPh paling
elat 31 Maret 2014, sedengkeun
keur anu sifatna pribadi sarta PPh
badan mah paling elatna 30 April
2014.
Kepala Kantor Pajak Wilayah I
Jawa Barat, Adjat Djatnika,
nandeskeun, pikeun wajib pajak
mah SPT Taunan PPh-na kudu
boga “Electronic Filling Identification Number” atawa “e-FIN” nu
dipedalkeun ku Kantor Pelayanan
Pajak.
“Kanggo ngagaduhan e-FIN,
para wajib pajak tiasa sumping
langsung ka kantor palayanan
pajak nu pangcaketna,” pokna.
Iber SPT Taunan PPh sacara
éléktronik bisa diaksés ngaliwatan
internét dina Website Dirjen Pajak
http://www.pajak.go.id. Sosialisasina ceuk, Kepala DPPK (Dinas
Pendapatan dan Pengelolaan
Keuangan) Kab. Bandung, Dra. Hj.
Siti Nuraini Alimah, maksduna
pikeun ngaronjatkeun kadisiplinan
para wajib pajak, utamana dina
mayar pajak. Ku kituna, tujuan
optimalisasi panghasilan nagara
tina séktor pajak unggal taun bisa
kahontal.

Kang Uu
Sunda Lain Ukur Ngigelan, Tapi Ngigelkeun Jaman
NyantekkadernaPemilu,kompanyeu
séah di mamana. Rahayat tingalabring,
rék ngabandungan nu nebar harepan.
Geus jadi acara maneuh. Balaréa surak,
emprak, keprok. Naon anéhna? Saban
limataunsakaligéapanankitu.
“Nu matak prihatin, mun urang Sunda
ukur ngeprokkan deungeun, ukur jadi
tukang emprakna wungkul,” ceuk Drs. H.
Uu Rukmana, M.Si.
Ieu inohong Sunda anu leuwih popiler
disebut Kang Uu téh nembrakkeun
pamanggihna patali jeung gegederanana
pésta rayat anu disebut Pemilu, wabil husus
di lingkungan urang Sunda sorangan. Urang
Sunda anu jumlah pendudukna kadua panglobana, dina émprona mah ukur dijieun
leuit, ukur dipénta sorana, bari maranéhna
mah teu loba pipilueun dina geus réngséna
Pemilu.
Kabuktian, ceuk Kang Uu, wawakil ti
Jawa Barat anu dariuk di DPR-RI mangsa
bakti 2009- 2014, tétéla lolobana mah lain
putra daérah, alias lain pituin Sunda. Sora ti
rahayat Jawa Barat ukur jadi bancakan.
Pangna tepi ka kitu téh, pokna deui, anu
kawasa nangtukeun saha-sahana jadi caleg
téh apanan partéy. Saha jalmana, jeung
ditempatkeun di mana, apan éta téh
kumaha ceuk kahayang partéy. “Naha aya
urang Sunda anu jadi ketua partéy? Apan
euweuh. Jadi, nya kumaha ceuk batur atuh.
Padahal, nu jadi wakil rayat téh kudu nu
apal kana kereteg batin rayat, anu apal jeung
boga pangalaman jejeblogan-jijibrugan dina
kahirupan balaréa, lain jalma malangmangmulungmung anu teu apal nanaon. Wakil
rayat téh kudu nu apal, ngarti, jeung surti
kana angen-angen balaréa anu diwakilanana.”
Karuhun Sunda dina naskah Siksakandang Karesian geus méré pangwawadi.
“Apan cenah, mun hayang nyaho talaga,
tanyakeun ka soang. Mun hayang nyaho
leuweung, tanyakeun ka gajah. Mun hayang
nyaho kembang, tanyakeun ka bangbara.
Jadi, geus aya proporsina.”
Anu wanoh ka Sunda, kana karakter
manusana, kana kaayaan lingkunganana,
kana budayana, kana kereteg angenna, nya
tangtu kudu urang Sunda deui. Tah,
saenyana kudu nu wanoh atuh, mun hayang
ngawakilan urang Sunda mah. Kitu deui anu
hayang jadi pamingpin bari ngelebetkeun
bandera Sunda, kudu nu enya-enya apal
kana batin Ki Sunda. Lain jalma saliwat, anu
teu kungsi kacatur kumaha ketak jeung
léngkahna dina merjuangkeun Ki Sunda.
Dina kagiatan nu patali jeung nanjeurna Ki
Sunda, Kang Uu téh lain karék sakatiga.
Geus ti baréto ancrub, tug tepi ka kiwari.
Kang Uu logor dina panto, jeung pada
ngabagéakeun ku saha waé ogé, da puguh
tatapakan dina nyieun léngkah; demi Sunda,
sangkan nanjeur di nasional. “Ayeuna mah,
di antara urang papada Sunda, kudu sabilulungan, ulah pakia-kia, jeung ulah silih
goréngkeun,” pokna deui.
Kasadaran Balaréa
Dina Pemilu, tanaga rayat téh rohaka.
Maksudna, mun di hiji daérah loba cacah
jiwa atawa padumukna, kakuatanana ogé
bakal leuwih rohaka. Ku nilik ka dinya,
pantes pisan mun urang Sunda nu cacah jiwana kadua panglobana di Indonesia téh
milu ancrub kana kapamingpinan nasional.
“Anu penting mah kudu aya kasadaran ti
urang Sundana sorangan kana pentingna
kapamingpinan pulitik di tingkat nasional,”
ceuk Kang Uu.
Huluwota kakawasaan mémang aya
dina sora rayat. Calon pamingpin nu diasongkeunkupartéy,bohpikeunlégislatifboh
éksékutif, kaasup presiden, dina pamustungananamahbakalditangtukeunkurayat.Ku
sabab kitu, jumlah padumuk di hiji daérah,
misalna waé Jawa Barat, bakal dipaké tinimbangan utama ku para calon pamingpin,
atawa ku pihak-pihak anu boga “jago”. Patali
jeung hal éta, ceuk pamanggih Kang Uu,
mun urang Sunda ngasongkeun pamingpin
nasional, copélna pikeun kalungguhan wakil
presiden. Geus puguh deui ari di tingkat
menteri, jeung lembaga lianna anu lévelna
sahandapeun kabinet.
“Kari kumaha ceuk urang sorangan,
naha aya karep ngaléngkah ka dinya. Urang
Sunda téh ulah jadi waé buntut atuh, tapi
kudu jadi pupuhu dina rupa-rupa kalembagaan nagara. Geus waktuna urang Sunda
nyieun léngkah anu rohaka. Lain waé saukur
ngigelan, tapi ngigelkeun jaman,” pokna
tandes.
Nilik kana jumlah cacah jiwa di Jawa
Barat, merenah pisan mun partéy nempatkeun urang Sunda pikeun posisi wakil
presiden. Éta mah rék saha jeung urang
mana waé presidenna, pantes pisan mun
wakilna ti Sunda.
Ditilik tina posisi geografis gé merenah
pisan. Apan Jawa Barat téh pangdeukeutna
ka puseur kakawasaan nasional. Malah
Jakarta anu ayeuna jadi puseur dayeuh nagara, apan baheulana mah Sunda Kalapa,
lembuma urang Sunda. “Pakarepan urang
Sunda pikeun ilubiung dina kapamingpinan
nasional téh mangrupa hiji wujud tanggung
jawab urang Sunda ka nagara katut
bangsana,” pokna deui.
Saterusna di posisi kabinet, pantes mun
sawatara urang Sunda aya nu diilukeun.
“UrangSundanudiajénpinterjeungmampuh,
apanteukurang.Kitudeuianupendidikanana
luhur,
apan di Jawa Barat tempatna.”
Kudu Akur
Dina milih pamingpin, Kang Uu miharep sangkan urang Sunda sabilulungan.
Ulah paburencay, tapi ngahiji enggoning
nyoarakeun aspirasina. “Ulah pagirang-girang tampian. Ulah ukur paséa, jeung ulah
asa kasep sorangan,” pokna tandes.
Maksudna, saha waé nu diajén payus
jadi pamingpin di tingkat nasional pikeun
ngawakilan Sunda kudu dirojong ku
sakumna pihak. Mun nilik kana kapentingan, tangtu waé rupa-rupa. Ngan mun téa
mah éta kapentingan pikeun kamaslahatan
sakumna urang Sunda, wajar pisan mun
dibagéakeun jeung dirojong ku sakumna
urang Sunda.
Angen-angen Kang Uu, urang Sunda téh
kudu hirup jeung huripna. Sunda téh apan
subur ma’mur gemah ripah répéh-rapih.
Tapi kiwari, dina kanyataanana loba nu
matak nalangsa. Kang Uu nu remen asrukasrukan ka pilemburan, cacarita jeung
balaréa, apaleun inya kana rupa-rupa bangbaluh hirup rahayat. Loba anu katideresa,
antukna hirup maranéhanana sangsara. Tur
padahal, ieu republik milik saréréa téh
umuma geus nincak 69 taun. Kuduna mah
kahirupan balaréa teh ngaronjat batan nu
enggeus-enggeus, ulah haben dibéré bangbaluh.
Ayeuna, dina Pemilu 2014, Kang Uu bismillah rék tandang di tingkat nasional,
nyalon di Dewan Perwakilan Daerah (DPD).
Lian ti dumasar kana kereteg batinna sorangan nu hayang milu ngaraharjakeun kahirupan warga Jawa Barat jeung ningkatkeun
peran Jawa Barat di tingkat nasional, ogé ku
sabab loba pihak anu ngarojong, nyumangetan, jeung ngadeudeul sangkan Kang Uu
tandang di éta lembaga. Malah teu mustahil
mun nyangking jabatan ketua. Ari sababna,
anggota DPD ti saban provinsi téh digitik
rata, sarua kabéh gé opatan. Jadi wakil ti
Jawa Barat anu pendudukan panglobana,
sarua jeung wakil ti provinsi séjén anu jumlah pendudukan kurang ti sajuta jiwa. Ana
kitu, sora anu jolna ti Jawa Barat tangtu waé
bakal leuwih loba. Anggota DPD anu meunang sora panglobana, nya manéhna nu engkéna bakal jadi ketua.
Lamun hal ieu tinekanan, ku ayana pangrojong ti urang Sunda, hartina wawakil ti
Sunda- téh bakal nyekel posisi penting.
Tangtu waé ka dituna mah dipiharep bakal
ngigelkeun jaman. Enya, Sunda di panggung
nasional. Lain Sunda anu misahkeun diri ti
ieu republik.

Milih Urang Sunda
“Keur meujeuhna ramé nyah,
Lo.”
“Ramé nu kampanyeu, Mang?”
“Enya.”
“Sacarana-sacarana, Mang.”
“Ih, bet kawas nyieun kuéh?”
“Maksud téh réa cara nu dijalankeun ku para caleg jeung
partéyna pikeun narik simpati
masarakat, Mang.”
“Oh.”
“Aya nu kampanyeu maké SPG
gareulis kawas rék dagang barang,
aya nu nanggap artis dangdut, nu
ngajalankeun bakti sosial,
kukurusukan ka lembur-lembur,
ngabagi-bagi sembako, jeung
sajabana.”
“Dararagang nyah, Lo.”
“Ih, lain dagang, kampanyeu
Mang.”
“Maksud téh dagang program.”
“Enya.”
“Matak bingung milihna
puguh, Lo. Méh kabéh aralus
programna. Amis. Matak uruy.”
“Kapan aya patokanana pikeun
urang mah, Mang.”
“Naon nu jadi patokanana,
Lo?”
“Ku lantaran urang mah hirup
di Tatar Sunda jeung kasundaaan,
tangtu baé kudu milih urang
Sunda.”
“Henteu cukup ku urang Sunda
wungkul, Lo.”
“Har?”
“Tapi kudu milih urang Sunda
anu bener-bener nyaah ka Sunda.
Unggal usik mikiran Sunda, mikiran urang Sunda.”
“Yaktos.”
“Ulah milih anu jadi urang
Sunda-na ukur lima taun sakali,
Lo.”
“Maksudna?”
“Ngaku urang Sunda téh ukur
dina waktuna kampeu, ukur butuh
ku suara wungkul. Ari keur jeneng, atawa témpo geus jeneng
manéhna poho yén dirina urang
Sunda nu ngawakilan Sunda.
Pangpangna anu jareneng di
pusat, Lo.”
“Bener, Mang. Cenah ceuk
béja, réa anggota déwan ti urang
nu jeneng di pusat, boro-boro
mikiran Tatar Sunda dianjangan
ku urang Sunda gé sok haré-haré.”
“Ulah dipilih jalma nu kitu
mah.”
“Enya. Lian ti kitu, urang gé
butuh wakil di pusat anu benerbener ludeung jeung vokal
merjuangkeun kapentingan Ki
Sunda. Ulah nepi ka di DPR RI téh
ukur minuhan korsi wungkul bari
taya guamna.”
“Tah, geuning pinter Alo téh.”
